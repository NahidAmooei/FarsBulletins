# بولتن بیان
__شماره سوم1401.03.03__

## مقدمه
این بولتن صرفا در یک نسخه آماده و منتشر شده است.

بمنظور ضرورت آشنایی و اطلاع رسانی دقیق تر از آخرین اخبار و تحولات پشت پرده سیاست ، شایعات، فضای مجازی، مطالبات واقعی و غیر واقعی مردم،ترندهای فضای مجازی،تحولات منطقه و حوزه بین الملل، رصد مطالب منتشر شده در خصوص اهم شبهات مربوط به مقام معظم رهبری، سران قوا و فرماندهان سپاه پاسداران انقلاب اسلامی و چهره های خبر ساز هفته و همچنین آخرین وضعیت امنیتی سراسر کشور، خبرنامه ویژه ای به همت جمعی از صاحبنظران رسانه جمع آوری و تدوین شده است. این بولتن با توجه به مشغله ها و تراکم کاری صرفا جهت بهره برداری سردار سرلشکر پاسدار حسین سلامی فرمانده کل سپاه پاسداران انقلاب اسلامی تنظیم و ارایه شده است.



## شنیده های مقام معظم رهبری

    • حاشیه‌ای از دیدار امیر قطر با رهبر معظم انقلاب
هفته گذشته شیخ تمیم بن حمد آل ثانی امیر قطر در سفر به تهران به دیدار رهبر معظم انقلاب رفته و با ایشان گفتگو کردند.
یکی از بخش‌های دیدار کوتاه امیر قطر با حضرت آیت‌الله خامنه‌ای، تبادل نظر درباره ضرورت برخورد با رژیم صهیونیستی بود. امیر قطر با اشاره به شهادت خانم شیرین ابوعاقله خبرنگار شبکه خبری الجزیره قطر توسط رژیم صهیونیستی می‌گوید: صهیونیست‌ها با خونسردی تمام این جنایت را انجام دادند.
در این زمان رهبر انقلاب ضمن تایید مواضع خطاب به شیخ تمیم بن حمد آل ثانی می‌گویند:‌ شما می‌دانستید نام "شیرین" اصالتا کلمه‌ای فارسی است؟ امیر قطر با تعجب سوال می‌پرسد: معنای آن چیست؟ که آقا در پاسخ می‌فرمایند:‌ شیرین در عربی معادل کلمه "حُلْو" است.
سپس ایشان نکاتی درباره رژیم صهیونیستی مطرح کرده و متذکر می‌شوند که توقع از کشورهای عربی این است که وارد مقابله سیاسی با جنایات رژیم صهیونیستی شوند.
    • دستورات مکرر رهبر انقلاب برای راه اندازی سامانه جامع تجارت
رهبر انقلاب طی سال های اخیر دستکم 5 بار به صورت مکتوب بر ضرورت راه اندازی سامانه جامع تجارت تاکید موکد فرموده اند. رهبر انقلاب فعالیت این سامانه را عامل مهمی در جلوگیری از روند قاچاق توصیف کرده اند. 
    • هدیه امیر قطر به رهبر انقلاب چه بود؟
امیر قطر در ابتدای دیدار یک صفحه از قرآن به رهبر انقلاب هدیه کرد.روز پنج‌شنبه ۲۲ اردیبهشت ماه شیخ تمیم بن حمد آل ثانی امیر قطر در جریان سفر به ایران، با حضرت آیت‌الله خامنه‌ای رهبر معظم انقلاب دیدار کرد.در ابتدای این دیدار، شیخ تمیم، صفحه‌ای از قرآن کریم که نگارش آن انتساب به امام حسن مجتبی (علیه‌السلام) دارد را به عنوان هدیه تقدیم آیت‌الله خامنه‌ای کرد.برخی کارشناسان معتقدند با توجه به اینکه وی حامل پیامی از سوی جو بایدن رئیس جمهور آمریکا درباره مذاکرات احیای برجام بود، انتخاب صفحه‌ای از قرآن به دستخط امام مجتبی (ع) به نوعی بیانگر درخواست نرمش قهرمانانه از ایران بود.
    • فرمایشات رهبر انقلاب رمز عملیات اصلاحات اقتصادی 
به گفته برخی از کارشناسان، فرمایشات رهبر انقلاب مبنی بر این که از دولت باید حمایت شود تقریبا اسم رمز عملیات اصلاحات اخیر اقتصادی بوده که با موفقیت انجام شده و اگر به همین روال پیش رود، دولت از این مسئله عبور می کند.







                                            اهم شبهات مربوط به مقام معظم رهبری


 فضاسازی پیرامون سیاست افزایش جمعیت  
پس از پیام رهبر انقلاب به فعالان حوزه جمعیت مبنی بر اینکه تلاش برای جوانی جمعیت وظیفه ضروری همه است، جریان معاند و شبهه پرداز با محور اصلی تمرکز بر مشکلات معیشتی اخیر، دست به فضاسازی زدند. ناممکن بودن سیاست افزایش جمعیت با توجه به شرایط و بسترهای اقتصادی و اجتماعی از مهم ترین ادعاها  در مطالب جریان شبهه افکن است. 
    • مصادیق و محورهای شبهه: 
بی نام (ایندیپندنت): در شرایطی که بحران‌ بیکاری، تورم و تنگناهای اقتصادی زندگی عادی بسیاری از مردم در ایران را مختل کرده است، علی خامنه‌ای از مسئولان جمهوری اسلامی ایران خواست تکثیر نسل را جزو «ضروری‌ترین فرایض» خود بدانند.... فعالان مدنی بارها هشدار داده‌اند که اجرای این قانون بدون در نظر گرفتن وضعیت اقتصادی، اجتماعی و سیاسی امروز ایران، تنها افزایش تعداد کودکان بیمار و فقیر را در پی دارد....گفته می‌شود که رهبر جمهوری اسلامی ایران قصد دارد از طریق افزایش جمعیت شیعیان، گستره حکمرانی و قدرت خود را توسعه دهد.1
بی نام (دویچه وله): در حالی که گفتە می‌شود ١٠ میلیون خانوار ایرانی زیر خط فقر زندگی می‌کنند، علی خامنه ای، رهبر جمهوری اسلامی بار دیگر بر ضرورت افزایش جمعیت تاکید کرد و گفت که تلاش برای "افزایش نسل" از ضروری‌ترین "فرائض" مسئولان و مردم است.... در حالی که در طول هشت سال گذشته خامنه ای  بر افزایش جمعیت ایران تاکید کردە است، این سیاست مقبولیت‌ عمومی نداشته است. از جهتی وضعیت اقتصادی ایران به شدت متزلزل‌تر شدە است و به گفته  نهادهای ناظر و اقتصاددانان، نزدیک به نیمی از جمعیت کشور زیر خط فقر زندگی می‌کنند و امکانات رفاهی، بهداشتی و آموزشی موجود، پاسخ‌گوی نیاز جمعیت فعلی هم نیست. 2
یلدا امیری (زیتون): رهبر جمهوری اسلامی اراده کرده که به هر وسیله‌ای جمعیت ایران دو برابر شود و هر از گاهی برای افزایش زاد و ولد فرمان می‌دهد؛ فرمانی که در میانه‌ی بحران‌ بیکاری، تورم و تنگناهای اقتصادی زندگی مردم گم می‌شود و کمتر کسی آن را جدی می‌گیرد.... به‌نظر می‌رسد رهبر جمهوری اسلامی که فریاد «وا جمعیتا» سر داده بیش از آن‌که نگران جمعیت ایران و پیر شدن آن باشد دلواپس قدرت منطقه‌ای، افزایش تعداد شیعیان و سبک زندگی اسلامی تحمیل شده به مردم3
    • 
 
    • توئیت ها:

مهدی پرپنچی: پافشاریِ علی خامنه‌ای بر افزایش جمعیت، ریشه در درک او از مفهوم «امنیت» دارد. او جمعیتِ «دست‌کم ١۵٠ میلیونی» و سلاح هسته‌ای را ضامن امنیت جمهوری اسلامی می‌داند. تبدیل ایران به پاکستانِ شیعه، منتهی‌الآمالِ رهبر جمهوری اسلامی برای ایران است.4
مهران: از بصیرت رهبر فرزانه اینکه نان مردم را کوپنی کرده، اقتصاد را فلج کرده ولی اصرار به فرزندآوری دارد و اضافات فرموده که این کشور ظرفیت ۱۵۰ میلیون جمعیت را هم دارا‌ست...5
بی نام: وقتی میگم حاکمان ج.ا هیچ اطلاعی از حال مردم ندارند یعنی چی؟ درحالیکه کثرت زیادی از ملت به خاطر #گرانی_افسارگسیخته اخیر خیلی جدی نگران تامین حداقل خوراک در سال پیشرو هستند رهبر امروز برنامه افزایش جمعیت به وزارت بهداشت ابلاغ کرد! 6
محمد جواد قلندری: روزی نیست که از زبان #رهبر یا #مسئولین یا #کارشناسان، بحران #پیری_جمعیت به گوش نرسد!؟ مشکل آقایان این است که نمیفهمند در این کشور برای عبور از #بحران_جمعیت اول باید #ازدواج کرد و با این #تورم شدید ازدواج جوانان تبدیل به #رویا شده چه رسد به #فرزند_آوری!  غیر از ازدواج هم که .. 7
ارزیابی و تحلیل
در چند وقت اخیر، موضوع افزایش جمعیت و حواشی آن، همواره مورد توجه جریان معاند و شبهه پرداز بوده است؛ بنحوی که از کوچک ترین اظهارنظرهای مسئولین تا فرمایش صریح معظم انقلاب بلافاصله مورد توجه آنها قرار گرفته و فضاسازی در دستور کارشان قرار میگیرد. جریان شبهه افکن موضوع سیاست افزایش جمعیت را همچون یک کلان پروژه در دستور کار خود  دارد. 
تاکیدات چند وقت اخیر رهبری بر لزوم افزایش جمعیت و فراهم آوردن زمینه های آن و واکنش جریان معاند، نشان از اهمیت موضوع دارد. جریان ضد انقلاب تا پیش از این مواردی همچون رویکرد ایدئولوژیک رهبری را در این موضوع برجسته می ساختند اما با توجه به تحولات اقتصادی اخیر، علاوه بر آن ادعا، مشکلات معیشتی مردم را نیز عنوان میسازند و در صددند تا با برجسته ساختن آن، افزایش جمعیت را ناممکن و نشدنی جلوه دهند.
    • محورهای اقدامات پیشنهادی:
تبیین نکات رهبری، به خصوص تاکید معظم له بر  فریضه  بودن این مهم درباره‌ی افراد و مراکز اثرگذار و فرهنگ‌ساز، لازم و ضروری است. دو نکته ی فراهم آوردن بسترهای لازم برای ازدیاد نسل و لزوم فرهنگ سازی در این باره می بایست محور عملیات تبیینی قرار بگیرد. 
مشکلات اقتصادی و معیشتی مردم، مهم ترین بهانه در مطالب افراد شبهه پرداز و بسیاری از قشر خاکستری است. این مسئله می بایست در تشریح و تبیین لزوم افزایش جمعیت مورد توجه قرار گیرد. لزوم مطالبه از مسئولین اجرایی به منظور فراهم ساختن مقدمات اجرای سیاست ازدیاد نسل و همزمان کار فرهنگی در آگاه سازی عموم مردم از ثمرات و برکات افزایش جمعیت، ضروری می نماید. 
    • فضاسازی علیه رهبری به بهانه سرود "سلام فرمانده"   
جریان معاند و برخی از اصلاح طلبان در برابر همه گیری این روزهای سرود سلام فرمانده دست به فضاسازی فراوانی زده اند. مقایسه رهبری با دیکتاتورهای دیگر از جمله مهم ترین محورهای مطالب آنها بوده است. 
گفتنی است که مجلسی‌ها به نظر قانون اساسی که رئیس جمهور را مسئول مستقیم برنامه و بودجه می‌داند، توجه نمی‌کنند.
    • مصادیق و محورهای شبهه: 
مسعود آذر (بی بی سی): امسال پس از پیام نوروزی آیت‌الله خامنه‌ای از تلویزیون ایران، برای نخستین بار نماهنگی به نام "سلام فرمانده" پخش شد که با اقبال بخشی از خانواده‌های مذهبی روبرو شده و رسانه‌های دولتی به همین دلیل، آن را "نخستین کلیپ قرن" خوانده‌اند.... دهه شصت، در کنار نوحه‌های صادق آهنگران و غلام کویتی‌پور، گروه سرود آباده شیراز با سرودهایی مثل "مادر برام قصه بگو" و " نمی‌دانم چرا دل بی‌قراره" به شهرت رسیدند. تلویزیون ایران به طور مرتب سرودهای مختلف این گروه را پخش می‌کرد. اعضای گروه سرود آباده در برنامه‎‌های مختلف از جمله در مقابل آیت‌الله خمینی و آیت‌الله خامنه‌ای که درآن زمان رئیس جمهور بود، برنامه اجرا کردند.... درباره کم و کیف این سرود، انتقادهایی وارد شده از جمله گفته شده متن آن، متناسب با سن و فهم بچه‌های دهه نودی نیست.... در روزهای اخیر عکس‌هایی از رهبران گذشته و فعلی جهان مانند رضا شاه، محمدرضا پهلوی، آیت‌الله خامنه‌ای، حسنی مبارک، معمر قذافی، صدام حسین، موسلینی، هیتلر، و رهبر کره شمالی در شبکه‌های اجتماعی منتشر شده است. تیتر مشترک‌ عکس‌ها "سلام فرمانده‌" است. از طیف‌های مختلف فکری، موافق و مخالف هر کدام از منظری، اسم سرود را دستاویزی برای طرح دیدگاه خودشان کرده‌اند که برخی برای بزرگداشت این رهبران بوده و برخی برای یادآروی سرنوشت تلخی که به آن مبتلا شدند یا در انتظارشان است.... همانطور که آهنگ‌های "ساسی" برای مدتی مورد توجه قرار گرفت، سرود "سلام فرمانده" هم می‌تواند مدتی بخشی از افراد مذهبی و "دهه نودی‌"ها را به خود مشغول کند و آن را زمزمه کنند، اما سابقه این نوع ترانه‌ها و سرودها نشان داده که عمدتا موج‌هایی هستند که براساس ذائقه فصلی مخاطبان راه می‌افتند و ممکن است پس از مدتی فروکش کنند.8
    • بی نام (زیتون): وابستگان نظام این سرود را نشانه تجدید عهد دهه‌نودی‌ها با جمهوری اسلامی و ولایت‌پذیری کودکان می‌خوانند اما با توجه به متن این سرود می‌توان گفت که بعید است که دهه نودی‌ها معنای آنرا درک ‌کنند و اغلب از ملودی و موزیک آن لذت می‌برند. علاوه براین دهه‌نودی‌ها تنها همین بچه‌های دستچین شده ویدئو کلیپ‌های سلام فرمانده نیستند.... علی خامنه‌ای، علاقه‌ای شدید به الگوهای سازماندهی نظامی دارد. او بر خلاف آیت‌الله خمینی، هرگز خود را در قالب یک مرجع مذهبی و روحانی بلندمرتبه نمی‌بیند. او می‌خواهد که در قامت یک روشنفکر برجسته انقلابی یا یک فرمانده کل نظامی دیده شود. به نظر می‌رسد که این سرود بر اساس علائق و سیاست‌های مطلوب او تنظیم شده است؛ سیاست‌هایی سورریالیستی.9
    • بی نام (سحام نیوز): هیتلر نیز در واپسین روزها برای روحیه دادن به خودش و باقیمانده‌ی طرفداران‌اش سرود "سلام فرمانده" را در میادین و اجتماعات بزرگ اجرا کرد و برای این‌کار به کودکان مدارس ابتدایی متوسل شد ولی دیگه دیر شده بود. هیتلر هم مانند همه دیکتاتورها تمام پل‌ها را پشت سر خودش خراب کرده بود و این تبلیغات نتوانست او را از شکست برهاند. شکست، سرنوشت قطعی تمام دیکتاتورهای تاریخ است.10
    • مهدی نصیری (تلگرام): اگر قرار باشد ایرانیان، یکپارچه و از اعماق جانشان، به کسی سلام کنند و او را محور وحدت و بقا و تداوم حیات و تمدن خود بدانند، ایران است... اگر قرار باشد کسانی سلام به محبوب خود را مایه تفرقه و گسست و دوقطبی سازی قرار دهند و یا عملکردشان به گونه ای بوده که چنین سلامی، ممکن است مایه صف بندی و قطبی سازی جامعه ایران باشد، در این صورت مرتکب خطایی بزرگ در حق حیات و امنیت خود و دیگران شده اند.... هر گونه تغییر و دستکاری در این نخ و رشته اتصال و وحدت ایرانیان با هر اسمی اعم از مذهب و انقلاب و ولایت و قومیت و ... آینده ایران را در معرض خطراتی بزرگ قرار خواهد داد.11
    • روزبه علمداری (جماران): این روزها سرود سلام فرمانده، به شکلی وسیع و بی سابقه توسط تمام ارکان حاکمیت ترویج می شود و ظاهرا قرار است در روزهای آتی در استادیوم صدهزارنفری آزادی هم اجرا شود...این کالای تبلیغاتی جدید از زوایای مختلف خرد و کلان قابل تحلیل است؛ از جمله در نشانه شناسی رویکردهای پیش روی کشور. اما اجمالا چند دلیل می آورم که چرا این سرود اثری ملی و ایرانی نیست و حتی برای یک اقلیت خاص هم اثری فاخر و مناسب تلقی نمی شود... این سرود از صدر تا ذیل مشحون از ادبیات نظامی و منطق نظامی گری است. عباراتی چون «فرمانده»، «فراخواندن»، «سردار»، «قیام»، «تمام کردن کار»، «سربازان گمنام» و... به علاوه ی خط سیر روایت سرود، بازگوکننده ی یک منطق و هدف نظامی است. گویی قرار است نبردی طولانی و دائمی در جریان باشد که در کنار آن، فقر و مشکلات سخت معیشتی این روزهای مردم، مهاجرت نخبگان و حتی موانع اهدافی چون افزایش جمعیت که خود حاکمیت تعریف کرده؛ دیده نمی شود.... مکن است کسی بگوید مبلغان سرود اصلا دغدغه ملی ندارند و دغدغه شان صرفا مفاهیم شیعی است. گو اینکه حتی یکبار لفظ «ایران» در آن گفته نشده! اما آیا در این سرود مفاهیم شیعی که مظهر آن حضرت علی(ع) است، دیده می شود؟! آیا عدالت، انصاف، مدارا، رحمت و... جایی در آن دارد؟ کدام فضیلت «عام» انسانی در سرود سلام فرمانده مورد تأکید قرار گرفته است؟... در این سرود نام آیت الله بهجت، میرزا کوچک خان جنگلی و حتی علی بن مهزیار اهوازی که قاعدتا دهه نودی ها درکی نسبت به هیچ یک ندارند؛ هست، اما نام امام خمینی رهبر انقلابی که نظام فعلی را پدید آورد یا شخصیت هایی چون استاد مطهری، بهشتی و... نیست. این حضور و غیبت ها(در کنار خلاء نام ایران عزیز که در بالا گفته شد) در شناخت سازمان فکری سازندگان و مروجان سرود، بسیار معنادار و تأمل برانگیز است.12
    • 
    • 

    • توئیت ها:
مهدی پرپنچی: فخرالدین حجازی وقتی از سر چاپلوسی، روح‌الله خمینی را سلیمان و داوود زمان و میراث‌بر پیامبران خواند، برای حفظ ظاهر هم که شده، خمینی تشر ملیحی به او زد. امروز «سید علی» را در حد امام زمان بالا برده‌اند و شهر به شهر با تار و تنبک می‌خوانند تا «آقا خوشش بیاید» و آقا هم خوشش می‌آید! 13
حقیقت نژاد:
بقالی «سلام فرمانده» و عصر ظهور
- «سلام فرمانده» یک کار آخرالزمانی است. گروهی در لنگرود با نام «ماح/ملت امام حسین» که روی مغزشویی کودکان در دوران ظهور کار می‌کند و‌ دوره آموزشی هم دارند، آخر اسفند پارسال پخشش کرد و با حمایت فروغی، مدیر، شبکه۳، تلویزیون به آن توجه جدی نشان داد.
- گروه اول ۳۱۳ نفره بود و تهیه‌کننده می‌گوید وقتی رفته مسجد جمکران از مهدی اجازه کار بگیرد، عبارتی دیده و باعث شده بخش‌هایی از شعر را عوض کند و هدفش آماده کردن جامعه برای ظهور مهدی از طریق کار روی کودکان است. البته اصول چاپلوسی هم بلد بوده و خامنه‌ای و‌ سلیمانی را چپانده در شعر.
- در دو دهه اخیر تحت حمایت رهبر ادبیات و مبلغان ظهور رشد سریعی کرده. از منبری‌هایی چون پناهیان و علم‌الهدی که گرانی و کرونا و انتخابات تا علی سعیدی که جنگ یمن و سوریه را به ظهور ربط می‌دهند، تا خود خامنه‌ای که دنبال ساخت تمدن نوین اسلامی برای ظهور است، خروجی این توهمات هستند.
- جنجال‌های سال ۸۹ و توزیع گسترده سی‌دی «ظهور نزدیک است» که احمدی‌نژاد را شعیب بن صالح، خامنه‌ای را سید خراسانی و حسن نصرالله را سید یمانی می‌دانست را خیلی‌ها یادشان مانده. قبل از آن هاشمی، رحیم صفوی و علی شمخانی هم شعیب بن صالح نامیده شدند ولی همه تو‌زرد از آب درآمدند.
- احمدی‌نژاد هم که بعدا سردسته خوارج خوانده شد ولی ابراهیم رئیسی هم نمادی از سید خراسانی است و گروهی از عشاقش رویاهایی در سر دارند. حرف‌های خامنه‌ای درباره آزادی فلسطین و فروپاشی اسرائیل در ۲۵ سال آینده هم ریشه در توهمات ظهور دارد که از سال ۸۷ به بعد خیلی پررنگ‌تر شده است.
- فارغ از بحث‌های مغزشویی و کلاهبرداری، رشد ادبیات ظهور نسبت مستقیمی با کاهش مشروعیت نظام و برجسته شدن فشل بودن و ناکارآمدی‌اش داشته. از خود نومید شده‌اند، منتظر مهدی نشسته‌اند‌ و حتی گرانی، گرسنگی، فقر و کساد تجارت را جزو نشانه‌های ظهور می‌دانند و منتظر وقوع قحطی هم هستند.
    • - البته فقط اینها نیستند که به این روانگردان‌های توهم‌زا عادت کر‌ده‌اند. رسول جعفریان مستند نوشته که «علامه مجلسی هم دولت صفویه را دولت ظهور می‌دانست». خلاصه‌ اینکه کار و کاسبی ظهور اندازه تاریخ شیعه قدمت دارد. سلام فرمانده هم یک بقالی دیگر بود که می‌خواست هایپرمارکت بشود، و شد.14
    • علی افشاری: سازماندهی برنامه‌های زنجیره‌ای «سلام فرمانده» یک رونویسی ابتدایی از آلمان نازی با ابراز تملق به خامنه‌ای است. تقدیس فرمانروا و اطاعت مطلق در چارچوب اسطوره‌سازی در سیاست از پایه‌های فاشیسم است.  این طرح با استفاده از ابزار قدرت واکنش به خشم و بیزاری فزاینده مردم علیه خامنه‌ای است. 15
    • یاسر میردامادی: جمهوری اسلامی گویا از دهه‌ی پنجاهی‌ها، شصتی‌ها، هفتادی‌ها و حتی هشتادی‌ها ناامید شده و به نودی‌ها (به فتح نون و واو) روی آورده است. نودی‌ها با محتوا کاری ندارند بلکه با هر چه که ریتم موزونی داشته باشد دست‌افشانی می‌کنند، حالا می‌خواهد تتلو باشد یا #سلام_فرمانده 16
    • منصور دیانی:  #سلام_فرمانده، سبد غذایی فرزندان خود وا مانده؟17
    • هدیه کیمیایی: انتهای کلیپ #سلام_فرمانده به آنجایی می‌رسد که کودکان ۱۳ساله ایرانی را مشتاقانه به سوی «کشته شدن» برای یک ایدئولوژی «غیرانسانی» فرا می‌خواند. همان کاری که ترانه‌های هیجانی، در دوره جنگ ایران و عراق با کودکان کرد و عده زیادی از آنها را به کشتن داد 18
    • بی نام: دهه 40 میلادی، بهش میگفتن "هایل هیتلر" الان میگن "سلام فرمانده" ... #سلام_فرمانده 19
    • بی نام: دلتون به سرود چند صد کودک دبستانی خوش نباشه، ما از این "#سلام_فرمانده"ها در طول تاریخ زیاد داشتیم. هیتلر، استالین، گورباچف، موسولینی، صدام، قذافی، مائو، لنین و... . عاقبت همه‌ی اینا یکسان بود! 20
    • بی نام: هیتلر نیز در واپسین روزها برای روحیه دادن ب خودش و باقیمانده‌ی طرفداران‌اش سرود #سلام_فرمانده را در میادین بزرگ اجرا کرد برای این‌کار ب کودکان مدارس  متوسل شد این تبلیغات نتوانست او را از شکست برهاند شکست سرنوشت قطعی تمام دیکتاتورهای تاریخ است #مرگ_بر_کلیت_و_تمامیت_جمهوری_اسلامی 21
    • 

 


    • ارزیابی و تحلیل
خشم جریان معاند و ضدانقلاب از همه گیری روزافزون و اقبال فزاینده آحاد مردم به خصوص کودکان به این سرود، بسیار قابل توجه است. این سرود و حواشی آن  نشان دهنده آن است که میتوان کاری ساده اما هدف مند و توام با اخلاص، با ابزار مهم و قویِ هنر و رسانه، تدارک دید که تاثیر فراوانی در جامعه بگذارد و جریان ضد انقلاب را منفعل سازد. 
    • محورهای اقدامات پیشنهادی:
تاکید بر مردمی بودن و برآمدن این سرود از حقیقت ایمان و تعلق خاطر همه اقشار مردم بخصوص نسل نوجوان به انقلاب می بایست در دستور کار رسانه های انقلابی قرار گیرد. برخی از صاحب نظران با حسن نیت گفته اند که دولتی و حکومتی شدن بیش از حد این اثر میتواند از تاثیراتش بکاهد؛ این تذکر را می بایست پیش چشم قرار داد. 
تشویق به الگو برداری از این کار و ساخت آثاری از این دست، در آینده میتواند کارگشا شود. لازم است تا صاحب نظران جریان انقلابی توجهی ویژه به این مهم داشته باشند تا با خلاقیت بیشتر و کیفیت بهتر، آثار قابل توجه تری به وجود آیند.  

                                         رصد سپاه پاسداران انقلاب اسلامی



    • مهمترین محورهای خط رسانه‌ای ضدانقلاب علیه سپاه در هفته گذشته
*ادعای حمایت همه جانبه سپاه پاسداران و بسیج از همخوانی سرود سلام فرمانده در اقصی نقاط ایران و ادعای نقض حقوق کودکان و استفاده ابزاری از آنها در جمهوری اسلامی از پررنگ ترین خطوط خبری رسانه های بیگانه علیه سپاه در هفته گذشته بود.
*ترور شهید صیاد خدایی یکی از محورهای مهم جریان سازی رسانه‌ای غرب و معاندان علیه سپاه و نظام در هفته گذشته بود با محورهای ایجاد ناامنی در ایران، عدم توان نظام و سپاه در ایجاد امنیت در کشور و ایجاد امنیتی در جامعه و همچنین برتری اطلاعاتی اسرائیل نسبت به ایران و سپاه پاسداران
نشر گمانه زنی های هدفمند درباره ترور صیاد خدایی با عنوان تسویه حساب داخلی یا ادامه اقدامات ضد امنیتی اسرائیل در ایران؟! با هدف زیر سئوال بردن تاکیدات مقامات جمهوری اسلامی بربرقراری امنیت در کشور والقاء ناتوانی نهادهای امنیتی ایران در پاسخ به اقدامات رژیم صهیونیستی درترور دانشمندان هسته ای و فرماندهان سپاه، اعتبارزدایی از روایت رسمی درباره این ترور و پیوند زنی میان آن با مذاکرات در توقف و بن بست وین با این عنوان که شکست مذاکرات به تشدید تنش ها و درگیری ها می انجامد
*تلاش برای تحریک خانواده ها و معلمان مدارس برای تقابل با همخوانی سرود سلا م فرمانده، القاء جنگ طلبانه بودن محتوای سرود و مشابهت سازی آن با موارد مشابه در شوروی سابق، چین و کره شمالی از جمله جهت گیری ‌های این رسانه‌ها با موضوع این سرود جذاب و انقلابی بود.
* القاء جنگ قدرت در درون سپاه بین قالیبافی ها و سعید محمدی ها و فضاسازی براساس دوگانه ادعایی – القاء مبارزه با فساد یا سرکوب مرد م با بازتاب خبر دستگیری محمد قائمی مدیر سابق هیئت تصفیه هلدینگ یاس وابسته با سپاه
* بزرگنمایی راه اندازی کارخانه تولید پهپاد ایران در تاجیکستان و اظهارات وزیر جنگ رژیم صهیونیس مبنی بر معنادار بودن افزایش فعالیت های موشکی و پهپادی جمهوری اسلامی و در مقابل برجسته کردن رزمایش نیروی هوائی صهیونیست ها با همکاری آمریکا در قالب سناریوی حمله احتمالی به تاسیسات هسته ای ایران
    • موشک جدیدی که سپاه در اختیار حزب‌الله لبنان قرار داد
رسانه های عبری زبان به تازگی مدعی شدند که ایران اخیرا یک موشک دریایی با برد حدود ۲ هزار کیلومتر را در اختیار حزب الله لبنان قرار داده است.
یک وب سایت عبری زبان در رابطه با خطر محاصره دریایی اسرائیل توسط ایران نوشت: منابع اطلاعاتی غربی گزارش دادند که ایران یک موشک کروز دریایی به حزب الله داده است که می تواند به کلاهک هسته ای مجهز شود و برد آن نزدیک به ۲۰۰۰ کیلومتر است و این موشک دارای یک نوک پیکان نیم تنی از مواد منفجره است. برد این موشک حدود ۲ هزار کیلومتر است، بنابراین می تواند هر نقطه ای از اسرائیل را هدف قرار دهد. به نظر میرسد این موشک، همان موشک ابومهدی است که قبلا در ایران رونمایی شده بود.
در حالی که تاکنون در اسرائیل بر موشک های زمین به زمین نقطه زن حزب الله متمرکز شده بودیم، حزب الله لبنان اخیراً موفق شده است با کمک ایران و سوریه، زرادخانه بزرگی از موشک های کروز دریایی که تهدیدی واقعی برای نیروی دریایی اسرائیل است را ایجاد کند.
در حال حاضر مقدار موشک‌های دریایی در دست حزب‌الله به حدی است که به آن اجازه می‌دهد تا اسرائیل را محاصره کند، به بنادر دریایی، سکوهای گازی آن آسیب برساند و مسیرهای تدارکاتی دریایی به اسرائیل و از اسرائیل را در طول یک درگیری نظامی، مختل کند.
تحلیل حزب‌الله و ایران این است که محاصره دریایی اسرائیل، حتی به صورت جزئی، به شدت به توانایی‌های اسرائیل در جنگ علیه محور مقاومت و تامین نیازهای ارتش و جمعیت غیرنظامی آسیب خواهد زد.
    • زیر‌ذره‌بین: مافیای کوکائین زیر پرچم سپاه و حزب‌الله
ایران اینترنشنال) ارتباط شوهر زینب سلیمانی با شبکه قاچاق مواد مخدر حزب‌الله لبنان چیست؟ بودجه حسن‌نصرالله و حزب‌الله لبنان غیر از ایران از کجا تامین می‌شود؟ آیا أوباما بخاطر برجام چشم بر روی شواهد دست‌داشتن سپاه و حزب‌الله در قاچاق کوکائین و اسلحه بست؟
    • اعلام بزرگترین بحران کشور در جلسه اقتصادی سپاه
ایران اینترنشنال) مهدی مهدوی‌آزاد، روزنامه‌نگار در برنامه #چشم‌انداز می‌گوید: در جلسه‌ای که سپاه در تاریخ ۳۰ آبان ماه با حضور تیم اقتصادی‌اش برگزار کرد، گفته شد که بزرگ‌ترین بحران کشور حذف ارز ترجیحی است
    • بازداشت محمد قائمی به دلیل دعوای باند سعید محمد و قالیباف 
ایران اینترنشنال) مراد ویسی، ایران اینترنشنال: بازداشت محمد قائمی، سردار سپاه به دلیل دعوای میان باند سعید محمد و باقر قالیباف بر سر هلدینگ یاس است. علت حمایت خامنه‌ای از قالیباف و فسادهایش، این است که او سرکوب‌گری را در سطح بالا انجام می‌دهد، آن هم در شرایطی که مردم مدام در حال اعتراض هستند

    • نفوذ سپاه بر فوتبال ایران و برخورد خشن با زنان
ایران اینترنشنال) حامد اسماعیلیون، سخنگوی انجمن خانواده‌های جانباختگان هواپیمای اوکراینی، با اشاره به نفوذ سپاه بر فوتبال ایران و برخورد خشن با زنان و ممانعت از ورودشان به ورزشگاه نوشت دعوت تیم فوتبال ایران به کانادا اهانت به کسانی است که عزیزانشان را در سرنگونی هواپیمای اوکراینی از دست دادند.
    • احتمال حذف سپاه پاسداران از فهرست سازمان‌های تروریستی 
ایران اینترنشنال) حسین رونقی، فعال حقوق بشر، در یادداشتی در وال‌استریت ژونال درباره احتمال حذف سپاه پاسداران از فهرست سازمان‌های تروریستی نوشت: «اگر آمریکا سپاه پاسداران را از فهرست سازمان‌های تروریستی حذف کند، هم امنیت ملی خود را قربانی کرده و هم به مردم ایران خیانت می‌کند.»
    • فضاسازی شبکه سعودی ایران اینترنشنال پس از ترور شهید صیاد خدایی
*کانال ۱۳ تلویزیون اسرائیل اعلام کرد سرهنگ کشته‌شده نیروی قدس در تهران، پشت یک سری حملات تروریستی علیه اسرائیلی‌ها در سراسر جهان بود و از جمله منصور رسولی را برای ترور کنسول اسرائیل در استانبول فرستاده بودپیشتر اعترافات رسولی درباره طرح ترور سه نفر با دستور سپاه قدس منتشر شده است.
*علی افشاری، تحلیلگر سیاسی: کشته شدن سرهنگ نیروی سپاه قدس را باید آخرین حلقه از زنجیره جنگ نیابتی، یا رویاروریی‌های غیرمستقیم جمهوری اسلامی و اسرائیل دانست
*به گفته کانال ۱۳ اسرائیل، صیاد خدایی، سرهنگ کشته نیروی سپاه قدس در تهران، یکی از مهره‌های اصلی و فرمانده بسیاری از حمله‌های تروریستی در نقاط مختلف جهان از جمله قبرس، کنیا، سنگال، کلمبیا و کشورهای دیگر جهان بوده است
*مجید محمدی، جامعه‌شناس و تحلیلگر سیاسی: سپاه پاسداران و سپاه قدس نهادی مافیایی است که در تجارت مواد مخدر، پولشویی و انواع اقدامات مافیایی و جنایتکارانه در دنیا مشارکت دارد. افراد آنها اگر از مسیر خارج شوند یا اطلاعاتی از آنها به بیرون درز کند یا سهم بیت را نپردازند، حذف می‌شوند
*موشه یعلون وزیر دفاع پیشین اسرائیل درباره کشته شدن صیاد خدایی، عضو سپاه گفت نمی‌داند چه کسی عامل کشتن او بوده اما کار را به خوبی انجام داده. او افزود ایران عامل اصلی بی‌ثباتی در خاورمیانه است و اسرائیل خود را در شرایطی می‌بیند که به قول معروف «کس نخارد پشت من، جز ناخن انگشت من»
*رسانه‌های اسرائیلی حسن صیاد خدایی، عضو ترور شده سپاه قدس در تهران را جانشین فرمانده یگان ۸۴۰ نیروی قدس معرفی کرده‌اند، یگانی که به گفته این رسانه‌ها، ماموریتش ضربه‌زدن به منافع و حمله به شهروندان اسرائیل است.
نام یگان ۸۴۰ نیروی قدس در یک سال و نیم اخیر چندین بار در خبرها تکرار شده است.
*به نوشته وبسایت ایران ایترنشنال نخستین بار آبان ۹۹ بود که ارتش اسرائیل از وجود این یگان خبر داد و اعلام کرد که مسئولیت این واحد «طراحی و فراهم کردن تمهیدات ترور در خارج از ایران است.
*تهران می‌‌گوید انتقام ترور عضو نیروی قدس سپاه در تهران را می‌گیرد، کسی که رسانه‌های اسراییلی او را جانشین یگان ۸۴۰ معرفی کرده‌اند. یگانی که مسوول ترورهای جمهوری اسلامی در خارج از ایران است، با اهدافی عمدتا اسراییلی. سرهنگ پاسدار حسن صیاد خدایی که بود؟
*یک روز پس از کشته شدن حسن صیاد خدایی در تهران، حسین سلامی، فرمانده کل سپاه پاسداران گفت این نیروی نظامی «انتقام خون همه عزیزان خودش را خواهد گرفت» و این انتقام «سخت خواهد بود و قطعا دشمن را پشیمان خواهیم کرد»

    • خدا خودش به شهروندان عادي و خبرنگاران رحم كند
وحید اشتری: آقای محمد_قائمی عضو تیم کشف فساد #هولدینگ_یاس بوده که بعد مسئول هیات تسویه آن پرونده شده است.فردی که خودش پاسدار بوده و از طرف سپاه، در پرونده مامور بوده حالا دو ماه است در بازداشت موقت است.آنهم بدون دسترسی به وکیل! خدا خودش به شهروندان عادی و خبرنگاران و الباقی رحم کند.
    • چرا امام زمان فقط با صديقي ، سعيدي و سلامي ارتباط تنگاتنگ دارد؟
سجام نیوز: سلامی فرمانده سپاه :  قطعا خداوند و امام زمان بر سرود سلام فرمانده نظر داشته که باعث جاودان شدن و تأثیرپذیری جهانی این سرود آن شده است.
اكبر اعلمي: با این قطعیتی که سلامی گفته، برای من این شبهه ایجاد شده که این خداوند کریم و عادل و امامی که قرار است به عنوان امام عادل و منجی عالم بشریت ظهور کرده و عدالت را بر گیتی بگستراند، چرا حدود ۸ میلیارد انسان و مخلوق خدا که بیشترشان در فقر،فلاکت و بیماری دست و پا می‌زنند را به خود رها کرده و استغاثه صدها میلیون‌ انسان مظلوم، فقیر بیمار و جنگزده که دستکم دهها میلیون نفرشان شیعه هستند را اجابت نمی‌کنند، اما معاذالله مثل ممیزی‌های وزارت ارشاد بر تهیه و تاثیر گذاری سرود سلام فرمانده نظارت کامل و موثر دارند، بگونه‌ای که باعث جاودان شدن و تأثیرپذیری جهانی آن می‌شوند!؟
وانگهی چرا از میان این همه انسان‌ فقط با امثال علم‌الهدی، سعیدی، صدیقی و سلامی و بعضی از روحانیون حکومتی تماس و ارتباط تنگاتنگ دارند بنحوی که آنها با قاطعیت از قطعیت خواست و رضایت خدا و امام زمان نسبت به برخی امور خبر می‌دهند!
    • حمله به سپاه به بهانه ریزش ساختمان متروپل در آبادان
 هجمه علیه سپاه با انتشار تصاویری از اعطای لوح تقدیر سردار عباس‌زاده به عبدالباقی، مالک ساختمان متروپل آبادان توسط رسانه های معاند 

                                                              رصد قوای سه گانه


    • تحلیل اصلاح‌طلبان از عبارت «تصمیم‌های سخت» چه بود؟
پس از اطلاع رسانی رئیس جمهور مبنی بر اتخاذ تصمیم‌های سخت در آینده، از سوی رسانه‌های اصلاح طلب، نگرانی‌های در پی افزایش قیمت‌ها و شکست مذاکرات هسته‌ای ایجاد شده است.
رئیس جمهور در تازه ترین توییت‌های خود از اتخاذ تصمیمات سخت در آینده عنوان کرده است که در ادامه متن‌آن به نظر می‌رسد مربوط به مبارزه با فساد می‌باشد اما در فضای مجازی صرفا به عبارت «قرار است تصمیم‌های سخت بگیریم» پرداخته شده که موجب واکنش‌های قابل توجهی در رسانه‌ها و شبکه‌های اجتماعی شده است.
در فضای مجازی صرف عبارت «تصمیم سخت»، باعث نگرانی بین کاربران شده که برخی اشاره به توقف واردات آیفون کرده‌اند و این را آغاز همان تصمیم سخت رئیس جمهور عنوان کرده‌اند.
در بین فعالان سیاسی و رسانه‌ای اصلاح‌طلب برخی به برجام و مذاکرات هسته‌ای و برخی دیگر به گرانی و افزایش دوباره قیمت‌ها اشاره کرده‌اند که در متن‌های منتشره ایجاد نگرانی از خبرهای بد احتمالی در موضوعات نام برده شده، صورت گرفته است.


    • مخالفت آشکار برخی از نمایندگان مجلس با سیاست حذف ارز ترجیحی
برخی از نمایندگان مجلس با عدم حمایت از اقدام دولت در اجرای سیاست حذف ارز ترجیحی در قالب گفت وگو با برخی از رسانه ها نسبت به این سیاست دولت انتقاد کرده و موضع مخالفی گرفته اند.
    • اولین سفر یک رئیس جمهور ایران به عمان پس از درگذشت سلطان قابوس
بی بی سی نوشت: ابراهیم رئیسی، رئیس جمهور ایران، در سفری یک روزه و رسمی به مسقط، پایتخت عمان، رفته و با هیثم بن‌طارق سلطان این کشور ملاقات کرده است. این اولین سفر رسمی یک رئیس جمهور ایران به عمان پس از درگذشت سلطان قابوس در ژانویه سال ۲۰۲۰ و به تخت نشستن هیثم ‌بن‌طارق است.
رسانه‌های ایران می‌گویند که مقام‌های عمانی "تشریفات کاملی" برای استقبال از آقای رئیسی به اجرا گذاشتند و از جمله سلطان عمان برای استقبال از رئیس جمهور به فرودگاه رفته است.
این پنجمین سفر خارجی ابراهیم رئیسی از زمان آغاز ریاست جمهوری‌اش در مرداد ۱۴۰۰ است. سفر او به مسکو و نحوه رفتار مقام‌های روسی با وی و هیات ایرانی خصوصا نحوه مواجه سرد ولادیمیر پوتین رهبر روسیه، تا مدت‌ها محل بحث در فضای سیاسی ایران و انتقاد از آقای رئیسی بابت اصرار بر انجام این سفر بود.
    • آقای قالیباف! از سامانه همسریابی همدم چه خبر؟
صبا آذرپیک: ‏از قالیباف بپرسید چی شد سامانه همسریابی ‎همدم ؟اگر از شرم ‎سیسمونی گیت دراومده و شهامت حرف زدن داره، بیاد و پاسخ بده زوج‌های جوانی که بهم رسانده چطور می‌خواهند نان شب‌شان را تامین‌کنند؟!فرزند و سیسمونی، پیش‌کش .
    • نماینده مجلس: رییس مجلس از داخل مجلس تعیین نمی‌شود!
سحام نیوز: احمد علیرضا بیگی، عضو کمیسیون امور داخلی کشور و شوراها در مجلس: اساساً به این ترتیب نیست که رئیس از داخل مجلس تعیین شود بلکه بر مبنای توافقاتی که بیرون از مجلس صورت می‌گیرد، آن طیفی که خودش را فاتح انتخابات ریاست‌جمهوری می‌داند، در حال تعیین رئیس برای مجلس است. در حقیقت جریان‌های سیاسی که خودشان را فاتح انتخابات ۱۴۰۰ می‌دانند، رئیس مجلس را تعیین می‌کنند. تلاش بر این است که نظر نمایندگان را هم جلب کنند. البته شاید نظر نمایندگان میزان آرای قالیباف را کاهش دهد اما مانع از ریاست او نمی‌شود.
    • نامه داده اند بركت را از ليست خارج كنيد
سعيد شريعتي: رییس‌الوزرا [ابراهیم رئیسی] در شوی مناظرات ۱۴۰۰ لیست ابربدهکاران بانکی را درآورد و از همتی در موردش توضیح خواست. حالا مشخص شده اولین «مگاابربدهکار بانکی» شرکت «برکت» ستاد اجرایی فرمان امام به ریاست #محمد_مخبر معاون اول فعلی خود آقا بوده است. خوشمزه اینکه دستور/نامه داده‌اند که برکت را از لیست خارج کنید!!
    • رهبری زاد و ولد می‌خواهد؛ چرا دستور «فرمانده» روی زمین می‌ماند؟
یلدا امیری
سحام نیوز) رهبر جمهوری اسلامی اراده کرده که به هر وسیله‌ای جمعیت ایران دو برابر شود و هر از گاهی برای افزایش زاد و ولد فرمان می‌دهد؛ فرمانی که در میانه‌ی بحران‌ بیکاری، تورم و تنگناهای اقتصادی زندگی مردم گم می‌شود و کمتر کسی آن را جدی می‌گیرد.  
حکومت اما راه خود را می‌رود. در اجرای همین فرمان است که مجلس قانونی به نام «جوانی جمعیت» تصویب کرده؛ قانونی که بسیاری آنرا تحقیر شهروندان ایرانی می‌دانند. دولت هم «ستاد ملی جمعیت» تشکیل داده است. حتی ۳۰ اردیبهشت روز ملی جمعیت نام گرفته است.
    • تکرار تصمیمات مافیایی دولت احمدی نژاد در دولت رئیسی 
رضا کاشف: در دولت احمدی‌نژاد هم یک شبه #تعرفه واردات موبایل را به اسم حمایت از تولید (مونتاژ) موبایل داخلی چند برابر کردند و سود هنگفتی نصیب دارندگان اطلاعات نهانی شد. ممنوعیت واردات #آیفون را باید با واردات آن طی چند ماه گذشته ( و توسط چه کسانی!) در کنار هم تفسیر کرد.
    • حامیان قالیباف فقط در یک شب دو هزار فحش خانوادگی برای من فرستادند
 اصلاحات نیو)ایمن آبادی، نماینده ادوار مجلس در نامه‌ای به رئیس سازمان «دیده‌بان شفافیت و عدالت»:
 آقای دکتر توکلی، حفظ نظام اوجب واجبات است ولی عده‌ای هر فسادی انجام می‌دهند بعد با عنوان اینکه نظام ضربه می‌بیند آن را ماست مالی می‌کنند و اتفاقا نقطه عطف غصه و ناراحتی مردم همینجاست!
 اگر نظام با هیچکس در هر لباس و مقامی تعارف نمی‌کرد مردم بیشتر با حاکمیت همراهی و همدلی می‌کردند.
    • افشاگری درباره دولت در گل مانده رئیسی
اصلاحات نیوز)  افشاگری رئیس هیات عامل صندوق توسعه ملی: هنوز زمانی از سال نگذشته، وزیری به ما نامه زده که «۲۲.۵ هزار میلیارد تومان کم آورده ایم، به ما پول بدهید»؛ مگر صندوق باید کسری بودجه را جبران کند؟
 رئیس هیات عامل صندوق توسعه ملی در اظهاراتی نوع نگاه به این صندوق را مورد نقد قرار داد و با انتقاد از فشار بودجه بر صندوق گفت:مشخص نیست بودجه را چگونه می نویسند که هنوز زمانی از سال نگذشته، وزیری به ما نامه زده که "۲۲.۵ همت (هزار میلیارد تومان) کم آورده ایم به ما پول بدهید"، مگر صندوق باید کسری بودجه را جبران کند؟!هر چه می شود می گویند برویم و از صندوق توسعه ملی بگیریم. مگر در بودجه برای حوادث غیر مترقبه منابع تعیین نشده که سراغ صندوق می‌روید
    • عباس عبدی: امید که منظور از تصمیم سخت، منتفی شدن برجام نباشد
 سخنگوی دولت در گفتگو با اصلاحات نیوز منظور از #تصمیم_سخت در دولت رئیسی مقابله با رانت خواران در عرصه خصوصی سازی یاد کرده است (اینجا (https://eslahatnews.com/1969) بخوانید
    • ما مردم چه باید کنیم؟
 ابراهیم علیزاده: رئیس جمهور گفته: قرار است تصمیم‌های سخت بگیریم. واکنش‌ها چطور بود؟ اغلب دچار ترس و استرس‌ شدیم. چرا؟ به دلیل تجربه‌های قبلی. ما از گشایش‌های اقتصادی هم آسیب دیدیم، چه برسد به تصمیم سخت.
 اول ببینیم دقیقا منظور رئیسی چه بود.او در نشست خصوصی‌سازی در اقتصاد سخن می‌گفت و با اتکا به همین موضوع روزنامه جوان رمزگشایی کرده در واگذاری بنگاه‌ها قرار است اتفاقی رخ دهد. اما روزنامه حزب کارگزاران نوشته دولت رئیسی به دنبال اصلاح نظام بانکی و قطع بودجه نهادهای غیراقتصادی است.
 روزنامه شهرداری تهران هم نوشته منظور مردمی‌سازی یارانه‌هاست. عده‌ای هم می‌گویند منظور احتمال قطع مذاکرات است.
 در هر ۴سناریو ترس ‎مردم بی‌دلیل نیست. چون حتی بودجه نهادهای غیراقتصادی هم برداشته شود در نهایت ممکن است مثلا با کاهش عرضه یک محصول یا خدمات، فشار جدید به مردم وارد شود.


                                                            اخبار سیاسی داخلی


    • هشدار به نادران درباره سوءاستفاده پایداری های مجلس با وی 
طیف پایداری مجلس شورای اسلامی در تقلا برای تشویق حجت الاسلام مرتضی آقاتهرانی به نامزدی در انتخابات هیئت رئیسه مجلس ناکام مانده است. طیف مذکور علی رغم اختلاف نظر با الیاس نادران صرفا با هدف کاهش آرای قالیباف در انتخابات مجلس وی را برای حضور در این دوره از رقابت ها حمایت می کنند. 
برخی از کارشناسان با ارسال پیام هایی به الیاس نادران به وی هشدار داده اند که طیف مذکور درصدد استفاده ابزاری از وی برآمده است.
    • ادعاهای نماینده رفسنجان علیه مدیریت قالیباف در مجلس
حجت الاسلام حسین جلالی نماینده مردم رفسنجان در مجلس شورای اسلامی در نامه ای به رهبرانقلاب ادعاهایی درباره ناتوانی قالیباف در مدیریت مجلس مطرح کرده است. (مشروح نامه در پیوست شماره یک)
    • خط و نشان نادران علیه برخی افراد و جریان های سیاسی 
الیاس نادران نماینده مردم تهران و نامزد انتخابات هیئت رئیسه مجلس با انتشار نامه ای تهدید آمیز مدعی شده که برخی از افراد و جریانات در بیرون مجلس برای مجلس نقشه می کشند. اگر از این اقدام خودداری نکنند، درباره آن ها افشاگری می کند.(مشروح نامه در پیوست شماره دو)
    • انتقادات نادران از مدیریت قالیباف در مجلس
الیاس نادران گفته که قطعا در انتخابات هیئت رئیسه به عنوان نامزد ریاست مجلس ثبت نام می کند. 
وی گفته که برخی از رسانه ها به نقل از حجت الاسلام سید محمدرضا  میرتاج الدینی ادعا کرده اند که نظر فراکسیون اکثریت برای ریاست آینده مجلس قالیباف است. اما با میرتاج الدینی در این باره صحبت کردم و او گفت که اصلا فراکسیون جلسه ای نداشته و رسانه ها استنباط خود را منتشر کرده اند. من از وی پرسیدم که چرا این موضوع را تکذیب نمی کنید؟ گفت که درست نیست حالا یک چیزی گفته شده ما تکذیب کنیم.
نادران گفته که رفتارهای بداخلاقانه ای در صحن مجلس وجود دارد. قالیباف فراکسیون انقلاب اسلامی را اصلا نابود کرده است.نشست هایی که با حضور 200 نفر از نمایندگان برگزار می شد الان علی رغم فراخوان های متعدد با حدود 40 نفر تشکیل می شود. 
قالیباف نفوذ کلام خوبی در مجلس ندارد و نمی تواند مجلس را به خوبی اداره کند.
وی گفته که قالیباف در حدود 200 نفر از همکاران خود را از شهرداری به مجلس آورده و برای آن ها احکامی را صادر کرده است. برخی از آن ها اصلا لیاقت این مسئولیت ها را ندارند. مثلا نگاهداری که جایگزین علیرضا زاکانی در ریاست مرکز پژوهش های مجلس شده اصلا توانایی این کار را ندارد. او فرد بسیار ضعیفی است. 
نادران در پاسخ به این سئوال که واقعا فکر می کنید شما رای لازم را کسب می کنید؟ گفته که البته بچه های پایداری و مستقل گفته اند که ما به شما رای می دهیم.
وی درباره عدم حضور در نشست های جبهه تحول خواهان گفته که در این جبهه تصمیماتی گرفته شد و من در جلسات این جبهه شرکت نمی کردم و دیگر نیز حضور نیافتم.
وی گفته که به زودی نشستی را در مجلس برگزار می کند تا دیدگاه ها و نظرات خود را به نمایندگان مجلس ارائه کند. 
وی گفته که البته اگر اشکالات قالیباف گفته شود برای انقلاب و برای تضمین مجلس خوب است.

    • تقلای اصلاح طلبان برای شبهه افکنی علیه دولت آیت الله رئیسی 
اصلاح طلبان در نشست محفلی خود سناریوی بی اعتبارسازی دولت آیت الله رئیسی را طراحی کرده اند. در این نشست در تبیین سناریوی مذکور گفته شده که دولت آیت الله رئیسی را با 2 بحث دولت منتسب به رهبری و دولت موزائیکی باید مورد نقد قرار داد. 
در این نشست گفته شده که رسانه ها و تحلیلگران اصلاحات باید این گونه القا کنند که دولت از خود هیچ اراده ای برای تصمیم گیری ندارد. اختلافات میان تیم اقتصادی دولت باید برجسته سازی شود.
همچنین در بحث دولت موزائیکی نیز باید این گونه القا شود که این دولت به جریان های مختلف سهم داده است. بنابراین یک دولت موزائیکی است. 
    • سیاست مبهم و تاریک جریان اصلاحات درباره انتخابات 
به گفته برخی از کارشناسان، جریان اصلاحات هنوز تکلیف خود را با انتخابات روشن نکرده اند. در حالی که برخی از اصلاح طلبان در اقداماتی زودهنگام خود را برای انتخابات آتی آماده می کنند، جریان اصلاحات هنوز درباره چگونگی ورود به انتخابات تصمیم گیری نکرده است.
این کارشناسان خواستار برجسته سازی اختلافات درون گروهی اصلاح طلبان شده و گفته اند که گروهی از جمع اصلاح طلبان همچنان بحث تحریم انتخابات را دنبال می کنند. اما گروهی دیگر در پی مشارکت در انتخابات هستند.
    • سناریوی اصلاح طلبان برای کاهش اختلافات درون گروهی 
برخی از اصلاح طلبان با تشکیل جلساتی درصدد کاهش دامنه اختلافات میان اصلاح طلبان در مواجهه با انتخابات آینده هستند. در این جلسات گفته شده که تضاد بین تحریم‌خواهان و مشارکت جویان نوعی بلاتکلیفی را در اردوگاه اصلاح طلبان و بدنه اجتماعی آن ها ایجاد کرده است.
اصلاح طلبان در این نشست ها گفته اند که میان اصلاح طلبان رادیکال و اصلاح طلبان عملگرا اختلاف وجود دارد. 
    • اصلاح‌طلبان در سالروز دوم خرداد چه گفتند؟
فعالان رسانه‌ای اصلاح‌طلب در واکنش به فرا رسیدن سالروز انتخاب سید محمد خاتمی در دوم خرداد، به تمجید از دست‌آوردهای او در عرصه اجتماعی، سیاست و بین‌الملل پرداختند.
فعالان سیاسی، رسانه‌ای و خبرنگاران اصلاح طلب در واکنش به سالگرد پیروزی خاتمی در انتخابات یادآور دوران ثبات تورم، اتحاد آحاد جامعه با حاکمیت و رشد و پیشرفت کشور شدند.
در جریان ضدانقلاب نیز ، فرداد فرحزاد مجری اینترنشنال در اولین برنامه جدید خود به نام ۲۴ ، به مناسبت این روز، گزارش خلاصه‌ای از از عملکردهای دولت خاتمی ارائه داد و در آن مقام معظم رهبری را عامل برهم‌زننده و مخالف مطبوعات آزاد و تفکرات آزاد اندیشی خاتمی خواند و اتفاقات دوران ریاست جمهوری وی را نشان دهنده نقطه آغاز اختلافات درون حاکمیتی جمهوری اسلامی معرفی کرد. شبکه من و تو نیز گزارشی با عنوان ناکامی خاتمی در انجام وعده‌های خود به جوانان منتشر کرد.
در واکنش‌های مجازی اصلاح‌طلبان، از کلید واژه‌های مردم سالاری، زنده باد مخالف من، ایران برای همه ایرانیان، گفتما حقوق محور حکومت با مردم و کم شدن شکاف حاکمیت و ملت استفاده کرده‌اند.
    • کم محلی اکثریت اصلاح طلبان به عناصر افراطی اصلاح طلب
گروهی از عناصر افراطی و تندروی اصلاح طلب از جمله تاج زاده برای برگزاری تجمعی در جماران و دعوت به حضور و سخنرانی محمد خاتمی در این تجمع با عنوان شکستن حصر خاتمی تقلا کرده اند اما به دلیل عدم استقبال اکثریت اصلاح طلبان تقلای آنان با شکست مواجه شده است. 
    • انتشار کتاب خاطرات مرحوم هاشمی منوط به انجام 100 فقره اصلاحیه
وزارت فرهنگ و ارشاد اسلامی انتشار کتاب خاطرات مرحوم هاشمی در سال 1388 را منوط به انجام بیش از 100 فقره اصلاحیه در این کتاب دانسته است.
پیش از این نیز کتابی از خاطرات وی در دولت روحانی منتشر شده بود که بیش از 300 مورد ادعای خلاف واقع به رهبری نظام نسبت داده شده بود. 
    • پژوهشگران موارد خلاف واقع در خاطرات مرحوم هاشمی را منتشر کنند
برخی از کارشناسان پیشنهاد داده اند که یک گروه پژوهشگر با گفت و گو با افرادی که در کتب خاطرات هاشمی رفسنجانی نامی از آن ها برده شده است، بدون اهانت و تخریب چهره آن مرحوم، مستندی از موارد خلاف واقع در خاطرات وی را تهیه و منتشر کنند.

                                                                اخبار استان ها


    • هرمزگان
درجزیره بوموسی۳ کودک با علامت آبله میمون با بدن‌هایی پر از دانه های قرمز و به همراه تب شدید گزارش شده که احتمالا از امارات به آنان منتقل شده است. یکی از این سه کودک از عرب‌های مهمان بوموسی است. موارد مشابهی در لار هم مشاهده شده است.



    • چهارمحال و بختیاری 
از چهارشنبه در چند نقطه این استان تجمعات کم جمعیتی شکل گرفت ولی از پنجشنبه هیچ گزارشی از اعتراضات منتقل نشده است. 
یک منبع تایید کرده است 3 تن از 4 کشته اغتشاشات اخیر توسط نیروهای سپاه تیراندازی شده است. در باباحیدر پاسداری که به مردم شلیک کرده بود با خانواده متواری است و طایفه مقتول او را تهدید به قتل کردند. سپاه جونقان در بیانیه ای اعلام کرد ما حق تیر نداشتیم. 
در فضای شورای تأمین، دادستان، استانداری، صدا وسیما انتقادات بسیار جدی علیه فرمانده سپاه مطرح می شود. 
در جلسه شورای تأمین درگیری بسیار شدید بین استاندار (سردار حیدری) و فرمانده سپاه شکل گرفت و استاندار در جمع بر سر فرمانده سپاه فریاد زده بود.
    • تهران 
تجاوز یک معلم به یک دانش آموز پسر افغان در قیامدشت 
این اتفاق با توجه به اتفاقات و حواشی عجیب هر دو بحث افغانستان و معلمان بسیار حساس است. معلم دستگیر شده است
کتک زدن یک طلبه در اداره آموزش و پروش ناحیه دو شهرری 
کارمندان اداره آموزش و پرورش یک طلبه را مورد ضرب و شتم شدید قرار دادند.
حاشیه سازی رسانه های عبری و عربی برای صدای تیراندازی بامداد سه‌شنبه 
ساعت 00:30 بامداد 3 خرداد در شبکه اجتماعی تویتر، اکانت های عبری زبان توئیتی تحت عنوان ترور یم فرمانده بسیجی در وسط تهران منتشر شد
این مطلب توسط چند اکانت دیگر بازنشر شد که اعلام کردند فردی به نام حامد رئیسی یکی از فرماندهان بسیجی در یک عملیات ترور شد
برخی اکانت هایی که بعدا منتشر شد مختصات میدان هفت تیر را محل حادثه اعلام کردند.
حدود ساعت 1 بامداد تقریبا تمام کوچه ها و خیابان های اطراف میدان هفت تیر را بررسی میدانی داشته ایم،( بهار، هفت تیر، طالقانی , انقلاب، سهروردی، شریعتی ، خردمند، انقلاب و... )
هیچ مورد مشکوکی مشاهده نشد از چند کسبه و پاکبان در خصوص مشاهده ماشین پلیس یا آمبولانس یا ... سوال شد که پاسخ همه این بود که چیزی مشاهده نکرده ایم
با مدیرکل بحران استانداری تهران در اینباره تماس گرفته شد و از این موضع بی اطلاع بود
در انتها با مشاهده نرم افزار نشان هر محدوده ای که وضعیت ترافیک را قرمز نشان میداد بررسی میدانی شد و با وجود این هیچ موردی مشاهده نشد.
در حوالی ساعت 6 صبح یکی از اکانت های عبری زبان تویتی تحت عنوان اینکه حادثه خاصی در تهران رخ نداده منتشر کرد

    • سیستان و بلوچستان 
مرتضوی معاون اجرایی رئیس جمهور در اقدامی عجیب در استانداری سیستان و بلوچستان طرح اصلاح یارانه ها را زیر سوال برده و آن را دست بردن در جیب مردم تعریف کرده است. 
وی ادامه داده هیچ برنامه ای برای طرح نداشتیم و حتی پول واریزی به خاطر اعتراضات مردمی بوده است. 
یک بسیجی اهل سنت در قصرقند کشته شده است و سپاه فعلا وی را شهید اعلام نکرده است این موضوع حواشی زیادی در سیستان داشته است 
ماندانا زنگنه معاون سابق اقصادی سیستان که به جرم همکاری با موساد دستگیر شده بود با قرار وثیقه 6 میلیاردی روز 27 اردیبهشت آزاد شد و منتظر ابلاغ حکم است. 
دیدار نماینده ولی فقیه در وزارت دفاع و عبدالحمید امام جمعه زاهدان از طرف عبدالحمید لغو شد 
    • خوزستان
ساعت 12 و 30 دقیقه دوشنبه دوم خرداد بخشی از سازه برج دوقلوی متروپل آبادان فروریخت؛ ساختمان متروپل شامل دو برج 10 طبقه‌ای است که توسط دو پل شیشه‌ای در طبقات سوم و ششم به همدیگر متصل می‌شود.
این پروژه از همان ابتدا حواشی زیادی از نظر ایمنی داشت و با وجود تکمیل نبودن ساختمان‌ها، قسمت اداری این برج دوقلو در سال 98 با حضور استاندار وقت، مدیرعامل وقت سازمان منطقه آزاد اروند و بعضی از مسئولان شهر افتتاح و مورد بهره برداری قرار گرفت.
در ساعات اولیه فروریختن بخش‌هایی از ساختمان متروپل، تیم‌های امدادی هلال احمر، اورژانس و آتش نشانی از اقصی نقاط خوزستان عازم آبادان شدند و مصدومان حادثه به بیمارستان‌های امام خمینی و شهید بهشتی منتقل شدند.
در بخش‌هایی از ساختمان متروپل واحدهای مسکونی قرار داشت و با توجه به قرار گرفتن این پروژه در یکی از خیابان‌های اصلی ابادان، دستور تخلیه ساختمان‌های اطراف هم صادر شد. 
11 جان باخته و 39 مصدوم آخرین آماری است که از این حادثه مخابره شده حدود 40 خانواده با حضور در محل ساختمان متروپل می‌گویند: خبری از فرزندان خود ندارند و منتظر آواربرداری هستند.
رئیس جمهور که در سفر عمان به سر می برد، در همان ساعات اولیه حادثه به معاون اول خود دستور داد ضمن اعزام گروه‌های امداد و نجات سازمان آتش نشانی تهران برای امداد به آسیب دیدگان، کلیه امکانات استانی و کشوری را برای رسیدگی فوری به سانحه ریزش ساختمان در آبادان به کار گیرد.
سازمان آتش نشانی تهران نیز 50 نفر از آتش نشانان حرفه‌ای خود را با تجهیزات سبک و سنگین به آبادان اعزام کرده که هم اینک در عملیات آواربرداری در حال همکاری با نیروهای امدادی خوزستان هستند.
لغو جشن آزادسازی خرمشهر و اعلام عزای عمومی در خوزستان از جمله اقدامات برای همدردی با آسیب دیدگان این حادثه بود.
سردار سرلشکر حسین سلامی فرمانده سپاه پاسداران انقلاب اسلامی با بیان اینکه، همه امکانات سپاه متعلق به مردم است و برای کمک به آوار برداری  در اختیار سپاه آبادان قرار می گیرد، گفت: امکانات و تجهیزات لجستیکی سپاه که مورد نیاز برای کمک به حادثه ریزش ساختمان ۱۱ طبقه و خارج کردن سریع مصدومان از زیر آوار است به کار گرفته می‌شود.
رئیس سازمان بازرسی کل کشور با صدور دستوری به بازرس کل ویژه استان خوزستان، به وی ماموریت داد ضمن نظارت بر نحوه امدادرسانی، آواربرداری و رسیدگی به وضعیت مصدومان حادثه ریزش ساختمان ۱۰ طبقه متروپل آبادان، ابعاد مختلف موضوع را بررسی و متخلفان احتمالی را به مراجع قضایی و اداری معرفی کند.
یکی از موضوعاتی که باعث نارضایتی مردم شده، اخبار ضد و نقیض درباره این ماجرا است؛ روز گذشته رئیس کل دادگستری خوزستان خبر از دستگیری مالک و پیمانکار پروژه به همراه 6 نفر از نیروهای شهرداری و ناظران خبر داد اما امروز دادستان مرکز خوزستان در خبر دیگری خبر از جان باختن مالک پروژه به دلیل فروریختن ساختمان متروپل و دستگیری 10 نفر از عوامل دخیل در حادثه متروپل خبر داد.
حسین حمیدپور شهردار فعلی آبادان به همراه دو شهر قبلی آبادان نیز در بازداشت به سر می‌برند.
براساس پیش بینی‌ها 50 نفر هنوز زیر آوار هستند و وزیر کشور با حضور در محل ساختمان متروپل اعلام کرده که عملیات آوار برداری با همکاری سپاه ادامه دارد؛ وی علت کند بودن عملیات آوار برداری را احتیاط در جلوگیری از فروریختن ساختمان‌های مجاور اعلام کرده است.
البته ساعتی پیش بخشی از سازه ساختمان متروپل دوباره فروریخت که منجر به آسیب دیدن 3 امدادگر هلال احمر شد.


                                                                اخبار اقتصادی



    • کالابرگ تا 6 ماه آینده هم آماده نمی شود
به گفته برخی از کارشناسان به دلیل عدم فراهم نشدن زیرساخت های لازم برای صدور کالابرگ احتمالا اجرای طرح ارائه کالابرگ به مردم تا 6 ماه آینده به طول می انجامد.


    • 70درصد مردم خواستار پرداخت نقدی یارانه ها شده اند
نتایج نظرسنجی کمیته اطلاع رسانی دولت درباره شیوه پرداخت یارانه به مردم نشان می دهد که 70 درصد مردم ترجیح داده اند که یارانه را به صورت نقدی دریافت کنند. 18 درصد نیز گفته اند که دریافت کالابرگ را به یارانه نقدی ترجیح می دهند. 
    • 80 درصد مردم سیاست جدید دولت را به ضرر اقشار ضعیف می دانند
براساس نتایج نظرسنجی کمیته اطلاع رسانی دولت 80 درصد مردم معتقدند که افراد مستضعف در سیاست جدید دولت ضرر کرده اند. 
    • 75 درصد مردم از توضیحات دولتمردان قانع نشده اند
75 درصد مردم در نظرسنجی کمیته اطلاع رسانی دولت گفته اند که از توضیحات دولتمردان خیلی کم و کم قانع شده اند. اما 18 درصد مردم از توضیحات قانع شده آند. 
    • عدم حمایت آشکار مجلس از اقدام دولت در حذف ارز ترجیحی
به گفته برخی از کارشناسان، مجلس شورای اسلامی از اقدام دولت در اجرای سیاست حذف ارز ترجیحی حمایتی نکرده است. این کارشناسان گفته اند که توقع جریان انقلابی بر این بود که مجلس در حمایت از دولت با حضور در جمع مردم به تبیین سیاست حذف ارز ترجیحی بپردازد اما این اقدام صورت نگرفته است. 
    • القای ناتوانی حاکمیت در تأمین معیشت مردم
جریان معاند با کشته سازی از اعتراضات خیابانی به دنبال برانگیختن خشم عموم جامعه است.
رصد در شبکه اجتماعی توییتر برخی از اخبار، شایعات و سیاه نمایی ها توسط رسانه های معاند و بیگانه منتشر می شود که ضمن اهمیت محتوای آن برای تحلیلگران بازتاب و بازنشر کمتری در بین فعالان سایبری دارند؛ در این بخش برخی از آنها گرد آوری شده است.
    • حذف اشتباه یارانه برخی از افراد 
بررسی ها نشان می دهد که یارانه گروهی از افراد به دلیل مسئولیت در صندوق های مالی خانوادگی، ویزیتوری و مسئول خرید شرکت ها و همچنین برخی از روحانیون به دلیل جمع آوری وجوهات، گردش مالی بالایی داشته اند،حذف شده است. در حالی که این افراد جزو دهک های یارانه بگیر و کم درآمد هستند. 
    • عملکرد موفق دولت در اجرای سیاست حذف ارز ترجیحی 
بررسی ها نشان می دهد که علی رغم پیش بینی شکل گیری آشوب و اغتشاشات در روزهای اولیه اجرای سیاست حذف ارز ترجیحی ، عملکرد آیت  الله رئیسی، دولت، مسئولان، رسانه ها بسیار خوب بوده و دولت در اولین پروژه ملی خود موفق عمل کرده است. 
این در حالی است که در دوره مرحوم  هاشمی اجرای بخشی از این طرح و سیاست سبب شکل گیری یک رکورد در تورم شد و طی یک روز قیمت دلار از 180 تومان به 1000 تومان رسید و همه چیز به هم ریخت. در دوره احمدی نژاد هم تشنج و تنش هایی شکل گرفت. روحانی نیز اصلا زیربار اجرای این سیاست نرفت.
    • افزایش سرمایه اجتماعی دولت پس از واریز یارانه ها 
براساس نتایج نظرسنجی صدا و سیما پیش از گفت وگوی تلویزیونی آیت الله رئیسی و اجرای سیاست حذف ارز ترجیحی، سرمایه اجتماعی دولت روند کاهشی داشته اما پس از گفت وگوی ایت الله رئیسی وضعیت بهتر شده است. 
    • آرامش نسبی در بازار کالا
بررسی ها نشان می دهد که یک آرامش نسبی در بازار حاکم شده است و اگر قیمت ها طی مکانیزم بازار حالت طبیعی خود را بگیرد به سمت عادی سازی پیش می رود. 
    • اقدام دولت نمایش ثبات و اقتدار ایران است
ارزیابی های داخلی و خارجی بر این است که در شرایطی که تورم جهانی افزایش یافته و ایران نیز تحت تحریم است، اقدام دولت ثبات، قدرت و اقتدار دولت را نشان می دهد.
    • احتمال تداوم پرداخت یارانه نقدی تا پایان امسال
به پیش بینی برخی از کارشناسان، دولت به دلیل عدم راه اندازی سامانه کالابرگ اعتباری احتمالا تا پایان سال یارانه نقدی پرداخت می کند. 
این کارشناسان از مجلس شورای اسلامی خواسته اند تا دولت را برای تخصیص کالابرگ تحت فشار قرار ندهند. همچنان که برخی از احکام تاکنون متوقف مانده است این حکم نیز فعلا متوقف شود. 
پیش از این مقرر شده بود که سامانه ای طی 2 ماه راه اندازی شود اما با گذشت 8 ماه هنوز از راه اندازی این سامانه خبری نیست. 

    • انتقاد کارشناسان از اظهارات قابل تامل جبرائیلی درباره حذف ارز ترجیحی
یاسر جبرائیلی مدعی شده که آن چه درباره حذف ارز ترجیحی به خاطر رانت خواری یک گروه خاص یا گسترش دامنه عدالت ادعا می شود، صحت ندارد. بلکه دولت فقط برای کسری بودجه خود این اقدام را انجام داده است. 
برخی ازکارشناسان از اظهارات جبرائیلی انتقاد کرده و آن را تضعیف کننده سیاست کلان دولت در اصلاحات اقتصادی دانسته اند. 
    • انتقاد شرکت دارویی رویان برکت از انتشار نام خود در فهرست بدهکاران بانکی
شرکت دارویی رویان برکت در نامه ای به بانک مرکزی از انتشار نام خود در فهرست بزرگترین بدهکاران بانکی انتقاد کرده و نوشته که بدهی خود را در زمان مقرر پرداخت می کند. 
شرکت دارویی رویان برکت در حدود 3 هزار و 200 میلیون تومان به بانک بدهکار است. 
    • 60 درصد مردم اظهارات آیت الله رئیسی را مهم دانسته اند
بررسی ها نشان می دهد که 60 درصد افکارعمومی و مردم اظهارات آیت الله رئیسی قبل از اجرای سیاست حذف ارز ترجیحی را مهم توصیف کرده اند. 
    • 75 درصد مردم مخالف اجرای سیاست حذف ارز ترجیحی هستند
علی رغم تلاش های صورت گرفته رسانه ای، روند موافقت و مخالفت افکارعمومی با سیاست حذف ارز ترجیحی و اقدامات حمایتی دولت در قالب پرداخت یارانه تغییر محسوسی نداشته است. براساس آمار موجود 75 درصد مردم همچنان مخالف اجرای سیاست حذف ارز ترجیحی بوده اند. 
    • درخواست های مختلف مردم از دولت پس از اجرای سیاست حذف ارز ترجیحی
نتایج یک نظرسنجی نشان می دهدکه 85 درصد مردم بر این باور بودند که اجرای سیاست حذف ارز ترجیحی منجر به افزایش قیمت می شود. در این نظرسنجی پرسیده شده که توقع شما از دولت چیست؟ 43 درصد خواستار عدم سرایت افزایش قیمت به بقیه کالاها شده اند. 29 درصد درخواست نظارت و کنترل بازار را مطرح کرده اند.13 درصد هم خواستار توجه دولت به اقشار آسیب پذیرجامعه شده اند.
    • ناتوانی رسانه های دولتی در اقناع افکارعمومی 
ارزیابی های تخصصی نشان می دهد که رسانه های دولت در تبیین چرایی اجرای سیاست حذف ارز ترجیحی عملکرد مطلوبی نداشته اند. 
    • سناریوی رسانه های جریان رقیب و جریان ضد انقلاب علیه عملکرد دولت
رصد و پایش محتوایی رسانه های جریان رقیب و جریان ضد انقلاب نشان می دهد که این 2 جریان سناریوهایی را برای تولید محتوایی نگران کننده و تحریک کننده افکارعمومی و مردم علیه عملکرد و برنامه ها و طرح های دولت آیت الله رئیسی در دستور کار قرار داده اند. 
این کارشناسان بر ضرورت تشکیل اتاق های فکر و هیئات اندیشه ورزی از سوی جریان رسانه ای انقلاب در راستای هم افزایی و تولید محتوای مناسب برای مقابله با این سناریو تاکید کرده اند. 
    • تاکید وزیر نفت به وجود مافیای فروش نفت در کشور 
جواد اوجی وزیر نفت گفته که فروش نفت در اختیار اصلاح طلبان و مافیای خاصی قرار دارد که از مابه التفاوت فروش نفت به ثروت هنگفتی دست پیدا کرده اند. 
    • نقش وزیر کار در تهیه بسته حمایتی از کارفرمایان با هدف جلوگیری از اخراج کارگران
حجت عبدالملکی وزیر کار، تعاون و رفاه اجتماعی یک  بسته حمایتی از کارفرمایان شامل تخفیفات مالیاتی و ... شده تا دامنه اخراج کارگران کاهش یابد. 
    • تعلل دولت در تصویب افزایش حقوق بازنشستگان 
دولت هنوز درباره میزان افزایش حقوق بازنشستگان تصمیم گیری نکرده و برخی از تجمعات اعتراض آمیز در شهرهای مختلف شکل گرفته است. هیئت امنای سازمان تامین اجتماعی خواستار افزایش 25 درصدی حقوق آنان شده که این درخواست از سوی هیئت دولت مورد موافقت قرار نگرفته است.
    • اظهارات وزیر کار تجمعات بازنشستگان را به تعویق انداخت
حجت عبدالملکی با پیشنهاد نهادهای امنیتی – اطلاعاتی در یک گفت گوی تلویزیونی به موضوع حقوق بازنشستگان ورود کرده که این اقدام ابتکاری مانع از شکل گیری تجمعات شده است. 
    • کاهش جوجه ریزی و احتمال چالش در بازار مرغ 
به گفته برخی از کارشناسان روند جوجه ریزی از سوی مرغداری ها در فروردین ماه کاهش یافته که احتمالا بازار مرغ را در اواخر خردادماه و اوایل تیرماه با یک چالش مواجه می کند. طی فروردین ماه در حدود 15 میلیون قطعه جوجه ریزی صورت گرفته است. این در حالی است که در اردیبهشت ماه این رقم به 125 میلیون قطعه افزایش یافته است. 
    • 9 کشور اروپایی با تورم 2 رقمی دست و پنجه نرم می کنند
براساس نتایج تحقیقات بین المللی 9 کشور از کشورهای اتحادیه اروپا با تورم 2رقمی مواجه شده اند. همچنین قیمت کالاهای اساسی در اروپا و آمریکا به شدت افزایش یافته است. احتمال بروز کمبود و قحطی در برخی از مناطق اروپا وجود دارد.
    • تصمیم گیری قریب الوقوع دولت درباره خصوصی سازی
آیت الله رئیسی گفته که دولت در روزهای اینده تصمیم سختی را می گیرد. برخی از محافل رسانه ای و فضای مجازی با توجه به این اظهارات، شایعه افزایش قیمت بنزین را مطرح کرده اند اما منظور آیت الله رئیسی تصمیم گیری درباره خصوصی سازی بوده است. 
    • گزارش شورای عالی امنیت ملی از افزایش 65 درصدی میزان اجاره بها
شورای عالی امنیت ملی در گزارشی با همکاری وزارت اطلاعات، سازمان اطلاعات سپاه، بانک مرکزی ، مرکز آمار و اتحادیه ها درباره افزایش اجاره بها اعلام کرده که میزان اجاره بها در فروردین 1401 نسبت به 1400 در تهران حدود 60 تا 65 درصد افزایش داشته و میانگین اجاره بها در کشور نیز 40 تا 50 درصد بوده است. میزان اجاره بها در اصفهان 35 تا 40 درصد، در مشهد  40 تا 45 درصد، در تبریز  45 تا 50 درصد بوده است. 
    • کاهش احتمالی 19 هزار مگاواتی برق در سال جاری
به گزارش یک نهاد امنیتی طی سال گذشته در حدود  12 تا 15 هزار مگاوات ناترازی در حوزه تولید برق وجود داشته است. برآوردها بر این است که این رقم در سال جاری در حدود 15 تا 19 هزار مگاوات خواهد بود.
برپایه این گزارش کمبود برق طی 8 ماه تامین نمی شود.البته دولت با اورهال کردن تعدادی از نیروگاه های قدیمی و مستهلک ظرفیت تولید برق در حدود 56 تا 58 هزار مگاوات را حفظ و تقویت کرده اند.
به پیش بینی برخی از کارشناسان احتمالا در حدود 15 تا 19 هزار مگاوات کسری تولید برق در کشور وجود دارد. همچنین احتمالا در بخش خانگی با خاموشی های گسترده ای مواجه می شویم. 
    • انتقاد کارشناسان از نحوه اجرای سیاست حذف ارز ترجیحی
برخی از کارشناسان خواستار پاسخ گویی دولتمردان درباره شبهات پیرامون چگونگی عملکرد دولت در اجرای سیاست حذف  ارز 4200 تومانی شده اند.
این کارشناسان معتقدند که بانک اطلاعاتی درباره خانوارهای ایرانی - که دولت براساس آن طرح حذف ارز ترجیحی را اجرایی کرده است- کامل نبوده و برخی از افراد از دریافت یارانه محروم شده اند. 
به گفته این کارشناسان، علی رغم ادعای دولت درباره افزایش قیمت تنها 4 قلم کالا، سایر کالاها نیز افزایش قیمت داشته اند.
    • هشدار بحران ذخایر کالاهای اساسی در پاییز امسال
برخی گزارشات امنیتی نشان دهنده احتمال بروز بحران در تامین کالاهای اساسی در فصل پاییز است که از هم‌اکنون باید برای جلوگیری از آن برنامه‌ریزی نمود.
بررسی‌های صورت گرفته توسط دستگاه‌های نظارتی نشان دهنده این است که علی‌رغم تلاش‌های صورت گرفته برای کنترل بازار پس از اجرای طرح حذف ارز ترجیحی و بازتوزیع یارانه بصورت مستقیم بین مردم، اما وجود برخی مشکلات سبب بروز نارضایتی در سطح کشور شده است.
در این رابطه مطابق گزارشی که تهیه شده، عمده مشکلات بوجود آمده پیرامون اجرای طرح توزیع عادلانه یارانه ها و حذف ارز ۴۲۰۰ تومانی ناشی از عدم اقناع و آگاه سازی مناسب و بموقع نخبگان و مردم بوده است.
علاوه بر این نابسامانی مدیریت بازار و عدم نظارت بر عرضه خارج از شبکه کالاهای اساسی، همراهی پایین اصناف با دولت، رهاشدگی بازار و قیمت گذاری های نادرست بعد از آزادسازی، سردرگمی مردم و عدم تعیین متولی پاسخگو به شکایات و تخلفات قیمتی، نادیده گرفته شدن میزان تضرر بخش تولید و تبعات کارگری، صنفی و صنعتی و تداوم ابهام برای حمایت از تولید از دیگر ابهاماتی است که سبب شده بخشی از جامعه نسبت به این روند نگران شوند.
از سوی دیگر، متاثر از این بلاتکلیفی، تولید و عرضه متوقف و مسیر احتکار را در پیش گرفته که در صورت تداوم میتواند در ماه های آتی به ویژه از اوایل پاییز کشور را با بحران ذخیره غذایی مواجه کند.
    • هزینه میلیاردی برگزاری کنسرت در شهرک نفت اهواز
هزینه میلیاردی برای برگزاری چند کنسرت مورد اعتراض ساکنان شهرک نفت قرار گرفته است.
اخیراً در شهرک نفت اهواز کنسرتی با هزینه‌های میلیاردی برپا شده است که این موضوع سروصدای اهالی شهرک را درآورده است.
ساکنین این شهرک اعلام کرده‌اند مشکلات زیرساختی که در شهرک وجود دارد باید توسط شرکت نفت مناطق نفت‌خیز جنوب حل شود اما پول آن به جیب چند خواننده رفته تا برای اهالی این شهرک کنسرت برپا کنند.
نامه اهالی این شهرک به دفتر ریاست جمهوری نیز ارسال شده است.
    • نتایج جدیدترین نظرسنجی از نگاه مردم به اصلاح یارانه‌ها
۷۵ درصد جامعه گفته‌اند که از توضیحات دولتمردان درباره اصلاح یارانه‌ها خیلی کم و کم قانع شدند.
تحلیل نتایج بدست آمده از نظرسنجی کمیته اطلاع رسانی دولت درباره شیوه پرداخت یارانه به مردم، نشان می دهد که ۷۰ درصد مردم ترجیح داده اند که یارانه را به صورت نقدی دریافت کنند. ۱۸ درصد نیز گفته اند که دریافت کالابرگ را به یارانه نقدی ترجیح می دهند.
براساس نتایج نظرسنجی کمیته اطلاع رسانی دولت ۸۰ درصد مردم معتقدند که افراد مستضعف در سیاست جدید دولت ضرر کرده اند. ۷۵ درصد مردم در نظرسنجی مذکور گفته اند که از توضیحات دولتمردان خیلی کم و کم قانع شده اند. اما ۱۸ درصد مردم از توضیحات قانع شده اند.
    • مهم ترین محورهای القایی و عملیات روانی رسانه های بیگانه
۱.القای ناکارآمدی نهادهای سیاسی و حکومتی
۲.ارائه تصویری خشن و متحجر از نظام اسلامی
۳.القای ناتوانی حاکمیت در تأمین معیشت مردم
مصادیق:
معرفی مقام معظم رهبری و آقای دکتر رئیسی به عنوان عامل اعتراضات
تحریک معترضان جهت اغتشاش علیه حاکمیت
القای ضد حکومتی بودن اعتراضات مردمی 
کشته سازی جهت برانگیختن خشم عمومی
ادعای انتقال کوکائین زیر پرچم سپاه و حزب الله به اروپا و آمریکا
القای نارضایتی قشر جوان از اصل انقلاب اسلامی
القای محق بودن جامعه رنگین کمانی (همجنس بازان) و

    • تابستان امسال برق سهمیه‌بندی می‌شود
برنامه‌ریزی‌هایی برای قطع برق واحدهای مسکونی در تابستان امسال صورت گرفته است.
بر اساس تصمیم وزارت نیرو با توجه به مشکلات موجود در کمبود تولید برق در کشور برنامه‌ریزی برای قطع برق در تابستان پیش رو برای واحدهای مسکونی در حال انجام است اما قطع برق در صنایع منتفی خواهد بود.
    • کدام کالاها در بازار با کمبود مواجه هستند؟
مطابق گزارشات بدست آمده در حال حاضر در ۲۶ استان کشور با کمبود روغن خوراکی و در ۱۱ استان کشور با کمبود شکر مواجه هستیم.
وضعیت قیمت مرغ البته زنگ خطر کاهش جوجه‌ریزی و احتمال کمبود و افزایش قیمت مرغ در ماه‌های آتی را به صدا درآورده است. کاهش تقاضای مرغ بدلیل عدم خرید مردم قیمت را در برخی استانها به زیر ۴۵ هزار تومان کاهش داده و همزمان عدم اعطای تسهیلات به مرغداران جهت خرید نهاده، حجم جوجه ریزی را کاهش و نگرانیهایی پیرامون کمبود در تیرماه بوجود آورده است. بازار گوشت نیز وضعیت مناسبی ندارد و برخی کشتارگاه‌ها برای افزایش قیمت از توزیع محصول به بازار جلوگیری می‌کنند.
همچنین مطابق گزارشات بدست آمده در حال حاضر در ۲۶ استان کشور با کمبود روغن خوراکی و در ۱۱ استان کشور با کمبود شکر مواجه هستیم. عدم قیمت گذاری شکر در تهران قیمت را تا کیلویی ۳۵ هزارتومان افزایش داده است. گزارشات پراکنده‌ای نیز از برخی استان‌ها مبنی بر کمبود آرد نانوایی بدست آمده که سبب تعطیلی نانوایی‌ها شده است.
از استان زنجان به عنوان پایلوت طرح هدفنمدی یارانه نان نیز خبر می‌رسد کاهش زمان پخت، کاهش وزن چانه انواع نان ، شایعه پراکنی نانوایان و سایر تخلفات در مورد دستگاه های جدید خرید نان، نارضایتی مردم را افزایش داده و  نظارت و برخورد ضعیف موجب تداوم این وضعیت گردیده است.
معضل بعدی در خصوص تامین نیاز گندم کشور نیز که در ماه‌های آینده با آن روبرو خواهیم بود این است که استقبال کشاورزان از طرح خرید تضمینی گندم به دلیل افزایش قیمت نهاده دامی کاهش یافته و آنها را به سمت عدم برداشت و فروش محصول به دامداران سوق داده است.
    • علت ریزش اخیر بازار رمزارزها چیست؟
علت ریزش اخیر در بازار ارزهای دیجیتال، سناریوی آمریکایی ها علیه روسیه است.
برخی از کارشناسان اقتصادی معتقدند علت اصلی ریزش این روزهای بازار ارزهای دیجیتال این است که آمریکایی‌ها قصد دارند برنامه روس‌ها برای دور زدن و عبور از تحریم‌های مالی بواسطه ارزهای دیجیتال را دچار اخلال کنند.
مطابق این ادعا طی هفته های اخیر، مقامات روس قصد داشتند که برای عبور از تحریم های آمریکا پس از جنگ اوکراین، از ارز دیجیتال استفاده کنند که آمریکایی ها برای مقابله با آن‌ها به بازار ارز دیجیتال ورود کرده و سبب کاهش قیمت‌ها شدند.
به گفته کارشناسان، آمریکایی ها برای کاهش ذخایر طلای روسیه و چین نیز سناریوهایی را در دست اجرا دارند.
    • اعلام آمادگی روسیه برای تامین گندم مورد نیاز ایران 
روسیه 130 میلیون تن گندم تولید می کند که  از این مقدار 80 میلیون تن مصرف داخلی آنان بوده و 50 میلیون تن صادر می کنند. روس ها در پیامی به ایران برای ارسال هر میزان محموله مورد نیاز گندم اعلام آمادگی کرده اند. 
    • نیاز 25 میلیارد دلاری دولت برای تامین کالاهای اساسی تا پایان سال
احسان خاندوزی وزیر اقتصاد و امور دارایی گفته که برای تامین نیاز کشور به کالاهای اساسی تا پایان سال 1401 به 25 میلیارد دلار پول نیاز است. این درحالی است که مجلس تنها 9 میلیارد دلار به این موضوع اختصاص داده است. البته با مجوز مقام معظم رهبری 3.5 میلیارد دلار دیگر به این ارقام افزوده شده است.
    • پورابراهیمی: ده میلیون جامانده از یارانه داریم/ پیش بینی تورم35 درصدی
محمدرضا پورابراهیمی رئیس کمیسیون اقتصادی مجلس در نشستی با جمعی از اصحاب رسانه گفته که بررسی های دولت نشان می دهد که روند انتخاب و تخصیص ارز ترجیحی مناسب نبوده و اصلا روش خوبی نبوده است. این سیاست از بیخ و بن دارای اشکال قانونی و اشکال محتوایی است.براساس قانون به دولت اجازه داده شده که نرخ ارز را در کشور شناور کند. یعنی نرخ ارز نرخ ثابتی نیست و شناور است اما شناوری که براساس مکانیزم مداخله بانک مرکزی در بازار به واسطه منابعی که دارد و از طرفی منابعی که از بخش خصوصی می‌تواند روی این به شکلی مدیریت کند، بازار را مدیریت کند. اساسا بعد از سال‌ها اجرای سیاست‌های مختلف نرخ ارز توانسته ایم به سیاستی برسیم که عدد ارز شناوری باشد. مزیت آن نیز تک نرخی بودن و نرخ واحد است. 
اگر در اقتصاد هر کشوری  نرخ ارز چندگانه شود،پدیده فساد شکل می گیرد. بنابراین اولین دلیلی که نرخ ارز در کشورها نباید 2 یا 3 نوع باشد به دلیل فساد آوری آن است. این واقعیت را سالها در اقتصاد ایران تجربه کرده ایم. همچنان که هنوز هم پرونده‌های چندین میلیارد دلاری، 4 تا 5میلیارد دلاری از منابع سال قبل تسویه نشده است. نه ارز برگشته و نه کالا برگشته است.
براساس آمار موجود طی 4 سال گذشته میزان سرانه واردات کالا در کشور افزایش پیدا کرده است. اگر به طور متوسط روغن وارداتی برای هر فرد در یک ماه یک کیلو بوده این رقم  به  1.4 کیلو افزایش پیدا کرده اما میزان مصرف واقعی دهک‌ها را نگاه کنید  که 40 درصد کاهش پیدا کرده است. یعنی میزان روغن وارد شده به کشور برای تامین نیاز مردم ایران 40 درصد افزایش پیدا کرده است. این در حالی است که جمعیت کشور یک عدد مشخص است. میزان روغن مصرفی دهک ها هم 30 درصد کاهش پیدا کرده است. این تفاوت آماری کجاست؟ آن را باید در خارج از شبکه مصرف واقعی پیدا کرد که به یک کالای دیگری و یک تفاوت قیمت تبدیل و قاچاق شده است.مثلا شکر را با نرخ ارز ترجیحی وارد شده و آن را تبدیل به نبات کرده و با نرخ آزاد صادر کرده اند. آرد وارداتی تبدیل به ماکارونی شده و صادر شده است. بنابراین با حذف ارز ترجیحی عوامل فساد آور این نوع ارز در سیستم دولتی یعنی میزان افزایش سرانه‌های مصرف، عدم قیمت گذاری صحیح، تشدید قاچاق و نابودی تولید در کشور مهار می شود و پایان می یابد. 
البته ما هم به اجرا انتقاد داشتیم. نامه ای را برای آیت  الله رئیسی هم نوشتم و از این که به هر حال دولت برای اصلاح ساختار اقتصادی و برنامه اقتصادی ورود کرده است، تشکر کردم اما نوشتم که که سامانه اطلاعات و داده های یارانه بگیران به نام پایگاه جامع رفاه ایرانیان، نیازمند بازنگری جدی است. زیرا داده‌های آن به روز نیست. باید اطلاعات مراکز و نهادهای دیگر مثل ثبت احوال، بانک مرکزی و ... به آن اضافه شود. 
در حال حاضر در حدود 300 هزار میلیارد تومان یارانه پرداخت می شود. اگر 7 میلیارد دلار به صورت برآورد اولیه‌ای در نظر گرفته شود، به دلیل افزایش قیمت کالاهای اساسی در دنیا – از 30 تا 90 درصد-  تقریبا 15 میلیارد دلار به این رقم اضافه کنیم در حدود  22.5 میلیارد دلاربرای واردات کالاهای اساسی امسال پیش بینی می‌شود.
بنده در نامه هم پیشنهاد دادم که ما به همه یارانه بدهیم. 
مردم مصرفشان چیست؟ کالاهای اساسی مرغ، شیر،گوشت قرمز،پنیر،تخم مرغ است.این اقلام مرتبط با این سیاست ارز ترجیحی است. چقدر مصرف می‌کنند؟ میانگین چند مصرف در سال های اخیر مثلا روغن نباتی دهک اول 700 گرم، دهک دوم یک کیلو و سیصد گرم، مرغ هر نفر در دهک اول یک کیلو، دهک دهم هر نفر 5/2 کیلو و ..... میزان عدد تولید و واردات کشور تقسیم شده به تعداد جمعیت این دهک‌ها مشخص شده است. 
نکته مهم این که قیمت‌های جهانی سوخت در اروپا افزایش یافته است. اما آرامش ذهنی کسی در ایران به خاطر سوخت به هم نخورده است. آیا مردم نگران سوخت بنزین خود هستند؟ ما باید این سیاست را درباره ارز ترجیحی هم در جامعه پیاده کنیم. اما دولت به بهانه این که زیر ساخت‌ها فراهم نیست، سیاست طراحی شده را اجرا نکردند. وقتی دولت مستقر شد باید این طرح اجرایی می شد. ما نمی پذیریم که بعد از 8 ماه از دولت زیرساخت ها هنوز تکمیل نشده است. باید کار را تمام کنیم. زیرساخت را باید فراهم کنیم. من به شما بگویم ساده ترین راه، این است که ما می‌گوییم. این به هدف اصابت می‌کند. انتفاع مردم است. وقتی که 7 میلیون افغانستانی سر سفره نظام نشسته اند، نانی که شما می‌خرید آنها هم می‌خرند. سرانه را دارند .یعنی با ایرانی‌ها هیچ فرقی ندارند. کشورهای اطراف هم از سفره خوان نظام که گسترش یافته استفاده می‌کنند. وقتی شما روشی انتخاب کرده اید که فقط به یک فرد ایرانی با کد ملی یارانه دهید، یعنی چه؟ یعنی اطلاعات و داده های مورد نیاز از مردم دقیق می‌شود. زمینه کلی تصمیمات دیگر برای تولید، برنامه ریزی و واردات ایجاد می شود. 
درباره جاماندگان و حذف شدگان یارانه ها نیز باید گفت که پیش بینی می‌شود 10میلیون نفر جا مانده اند،‌ برای پرداخت به آن ها هم 90 درصد توافق شده است بانک هم به روز رسانی شود، این مشکل حل می شود.
برای چگونگی محاسبه میزان مصرف دهک های مختلف جامعه 3 سناریو را طراحی کردیم. سناریوی اول سرانه مصرف سال های اخیر، سناریوی دوم  آمار اعلامی وزارت بهداشت درباره سرانه مصرف پروتئین و سناریوی سوم سرانه مصرفی کارگری چون این ها کار فیزیکی می‌کنند نیازمندی مصرفشان بیشتر از حد استاندارد است. 
بنابراین با محاسبه میانگین مصرف کشور براساس این 3 سناریو، قیمت‌ها ضرب در متوسط با 3 سناریو، از 220 هزار تومان در هر ماه برای هر نفر تا 280 هزار تومان در نظر گرفته شد. 
برخلاف این که برخی مدعی اند رکورد نرخ تورم شکسته می‌شود، پیش بینی من بر این است که نرخ تورم در حدود 30 تا 35 درصد خواهد بود. 
درباره احتمالات و پیش بینی ها درباره افزایش قیمت ارز باید گفت که قیمت ارز به 3 عامل بستگی دارد. اولین عامل میزان واردات و صادرات یک کشور است. شاخص حال حاضر کشور در این باره  منفی است. البته روی لبه حرکت هستیم. پیش بینی ما این است که امسال وضعیت منفی‌ آن برطرف شده به به عدد صفر یا 1 مثبت برسیم. 
عامل دوم بحث تحریم ها است. چقدر از دارایی ما آزاد می‌شود؟ یا چقدر از فروش نفت ما امکان پذیر می‌شود؟ تغییر این وضعیت بر بازار ارز تاثیر دارد. 
عامل سوم هم به مسائل داخلی کشور و وضعیت سیاست پولی در کشور ارتباط دارد. اگر  امروز تمام تحریم‌ها برطرف شود و بگویند همه چیز آزاد شد و از فردا 3 میلیون بشکه نفت می‌فروشیم و مجموع دارایی های بلوکه شده ایران یعنی 30، 40 میلیارد دلار به ایران بازگشته است، در این حالات هم اگر رشد نقدینگی داخل کشور را متوقف نکنیم نرخ ارز در سال آینده باز تعدیل می شود. یک فرمول از من داشته باشید، وقتی در کشور میانگین نرخ تورم نسبت به کشورهای اطراف یا میانگین کشورهای منطقه و دنیا افزایش پیدا می‌کند این تورم به واسطه هر دلیلی می‌خواهد باشد. اصلی ترین تورم حال حاضر افزایش پایه پولی و ناترازی بودجه است. دست اندازی دولت به شکل مستقیم و غیرمستقیم به منابع بانک مرکزی است که به شدت پایه پولی را بالا می‌برد بر نقدینگی و تورم  اثر دارد. وی تورم امسال را 35 درصد پیش بینی کرد.
بهترین ایده برای کنترل نقدینگی این که اولا بانک مرکزی به صورت محکم مانع از افزایش نرخ سود بانکی شود.بانک مرکزی تا به امروز نسبت به این موضوع مقاومت کرده است.  ثانیا بانک مرکزی اجازه ندهد که دولت مستقیم یا غیرمستقیم اضافه برداشت داشته باشد که تا الان مقاومت کرده است. 
    • مهمترین دلایل اعتراض حذف شدگان از دریافت یارانه 
درباره اعتراضات صورت گرفته نسبت به پرداخت یارانه ها باید گفت که یک گروه از مطالبه کنندگان کسانی هستند که یارانه آن ها قطع شده و اعتراض دارند . یک گروه دیگر به میزان مبلغ اعتراض دارند و یک گروه هم جاماندگان هستند. گروه هایی که یارانه آن ها قطع شده یا به مبلغ اعتراض دارند این که 2 رقم بیشتر نیست 300 و 400 هزار تومان است. لذا در این بخش اعتراضات کمتر بوده است. این ها باز چند دلیل دارد. عمده افرادی که یارانه شان حذف شده یک بخشش به خاطر درآمد خانوار است. مثلا دختر و پسر ان فرد مجموع درآمدشان زیاد است یا خودرو و .... دارند. یک بخشش به خاطر حساب‌های شرکتی و خیریه و جهادی و اینها است. یک اتفاق بدی در مجموعه دولت افتاده این که سازمان هدفمندی تقریبا غایب است. نه اطلاع رسانی می‌کند، نه موضع می‌گیرد.  


    • شرکت بابک زنجانی پاتوق تیم زنگنه شد
شرکت فراز نمونه قشم جزو اموال بابک زنجانی بود اکنون حیاط خلوت مدیران زنگنه در شرکت نفت شده است.
شرکت فراز نمونه قشم که متعلق به بابک زنجانی بود و در تملک شرکت ملی نفت قرارگرفته است اکنون محلی برای کوچ مدیران اخراجی شرکت ملی نفت شده است.
این افراد به این شرکت که در قشم واقع شده است رفته و در آنجا اقامت کرده‌اند.
    • انتقاد هیئت رئیسه کمیسیون اصل 90 از عدم راه اندازی سامانه جامع تجارت
اعضای هیئت رئیسه کمیسیون اصل 90 مجلس شورای اسلامی در دیدار و گفت وگو با حجت الاسلام غلامحسین اژه ای رئیس قوه قضائیه گفته اند که روند راه اندازی سامانه جامع تجارت را پیگیری کرده اند اما در بسیاری از مراکزو نهادها تمایلی به راه اندازی این سامانه وجود ندارد.
    •  خودداری شرکت مسئول راه اندازی سامانه جامع تجارت از پاسخ گویی
روند پیگیری علل عدم اجرای طرح راه اندازی سامانه جامع تجارت نشان می دهد که یک شرکتی وابسته به دانشگاه تهران مسئول راه اندازی این سامانه شده و برای اجرای این طرح درخواست دریافت 500 میلیارد تومان کرده است. اما این شرکت خود را به هیچ از یک مراکز و ارگان ها پاسخ گو نمی داند. 
به گفته کارشناسان اگر این سامانه راه اندازی نشود و مبدا و مقصد کالاها مشخص نشود، نمی توان مانع از روند قاچاق کالاها شد. 
    • طراح افزایش 57 درصدی حقوق چه کسی است؟
برخی از دولتمردان مامور ریشه یابی دلایل افزایش 57 درصدی حقوق و دستمزد شده  اند. به گفته برخی از کارشناسان، حسین سلاح ورزی نایب رئیس اتاق بازرگانی ایران طراح و تئوری پرداز این افزایش حقوق بوده است. وی ظاهراً نماینده کارفرمایان در اتاق های تصمیم گیری نیز است! و قاعدتا نباید موافق این افزایش حقوق باشد.


                                                                  اخبار امنیتی


    • جمع‌بندی تجمعات مردمی‌سازی یارانه‌ها در 14 استان
پس از آزادسازی قیمت‌ها در طرح حذف‌ارز ترجیحی، تاکنون در ۱۴ استان کشور تجمع برگزار شده که در استان‌های خوزستان، چهارمحال و بختیاری، لرستان، اردبیل و خراسان رضوی(نیشابور) جمعیت تجمعات، قابل توجه بوده و در مابقی استان‌ها به‌صورت محدود‌تر بوده‌است. تعرض به مساجد، حوزه‌های بسیج، دفاتر ائمه جمعه و درگیری با ناجا ازجمله تحرکات تند این تجمعات بوده است. اغلب نقاط درگیر این تجمعات ، «بافت قومی‌قبیله‌ای» داشته و دارای«وضعیت نامناسب اقتصادی» بوده‌اند.
    • ارسال پیامک‌ آماده‌باش به اوباش پیش از اغتشاشات اخیر
مطابق گزارش دستگاه امنیتی، افراد مؤثر در این آشوب ها ۳۵۰۰ نفر و افراد غیر مؤثر ۶۵۰۰ نفر برآورد شده اند. نتایج بررسی های فنی دستگاه‌های اطلاعاتی نشان می دهد که آشوب و اغتشاشات در روزهای اخیر در ۱۴ استان به صورت سراسرس و  در ۴۲ شهر نقطه ای و لکه ای بوده است. در جریان درگیری ها نیز 5 نفر کشته شده اند. 
استان های خوزستان، چهارمحال و بختیاری و لرستان بیشترین میزان تجمعات را داشته است. تقلای گروهک های نفاق، سلطنت طلبان و برخی از عناصر افراطی اصلاح طلبان در ایجاد درگیری و آشوب در استان تهران و تهران بزرگ ناکام مانده است.
جمعی از اراذل و اوباش که بازداشت شده اند در اعترافات اولیه خود گفته اند که برای آن ها پیامک هایی ارسال شده که همچنان برای درگیری در دسترس باشند.در جریان آشوب های اخیر نقش رهبری زنان برجسته تر از گذشته بوده است.
    • ابتکار عمل سپاه در مهار اراذل و اوباش 
نیروهای سپاه چند روز قبل از اجرای اصلاحات اقتصادی با شناسایی گروهی از سرکردگان اراذل و اوباش، برخی از آنان را از طریق تماس های تلفنی و برخی دیگر را با احضار و فراخوان نسبت به هرگونه حرکت و اقدامی کاملا توجیه کرده بودند. ابتکار عمل سپاه مانع از گسترش دامنه تحرکات اراذل و اوباش شده است. 
    • تقلای ناکام ضد انقلاب برای انتقال مردم شهرهای مختلف به مراکز آشوب
جریان ضد انقلاب در یک خطای محاسباتی آشوب ها و اغتشاشات را به شهرهای کوچک هدایت کرد که به دلیل کمی جمعیت درصدد انتقال بخشی از جمعیت شهرهای دیگر به این مناطق شد اما به دلیل شناسایی آنان از سوی مردم، این تقلا ناکام مانده است. 
    • خودداری برخی از نیروهای بسیج از مواجهه با آشوبگران و اغتشاشگران
گروهی از نیروهای بسیج از دستور فرماندهان خود برای حضور در میدان مقابله با آشوبگران و اغتشاشگران خودداری کرده و گفته اند که آن ها از همسایگان هستند و امکان برخورد با آن ها وجود ندارد. 
    • آماری از تعداد جمعیت آشوبگران 
بررسی های اطلاعاتی – امنیتی نشان می دهد که حداکثر جمعیت آشوبگران در برخی شهرها حدود 700 تا هزار نفر بوده و در اکثر مناطق جمعیتی در حدود 20 ، 50 یا 100 نفر بوده اند. مهمترین علت افزایش جمعیت تا 700 نفر نیز تعلل نیروهای انتظامی در جمع آوری آنان بوده است. 
گفتنی است که نیروهای انتظامی و بسیج در جلوگیری از تشکیل هسته اولیه آشوب و اغتشاشات مهارت یافته اند. 
    • تدبیر و ابتکار عمل فرمانده سپاه در مهار دامنه اغتشاشات و آشوب ها 
سرلشکر حسین سلامی فرمانده سپاه پاسداران در یک اقدام ابتکاری دستور داده که در جریان شکل گیری آشوب و اغتشاش نباید منتظر شکل گیری وضعیت قرمز باشید تا وارد میدان شوید. باید از همان آغاز آشوب یا اغتشاش با همکاری نیروهای انتظامی باید با آنان مقابله کنید. به گفته برخی از کارشناسان تدبیر فرمانده کل سپاه مانع از گسترش اغتشاشات شده است. 
    • ناکامی گروهک منافقین در تحریک مردم و افکارعمومی 
گروهک تروریستی منافقین علی رغم انتشار فراخوان های متعدد در تحریک مردم و افکارعمومی برای ایجاد آشوب و درگیری در کشور به بهانه اصلاحات اقتصادی ناکام مانده است. 
    • ناکامی گروهک های ضد انقلاب در ایجاد آشوب در تهران
تقلای گروهک های نفاق، سلطنت طلبان و برخی از عناصر افراطی اصلاح طلبان در ایجاد درگیری و آشوب در استان تهران و تهران بزرگ ناکام مانده است. 


    • ارسال پیامک های ویژه برای اراذل و اوباش شهرها
جمعی از اراذل و اوباش که بازداشت شده اند در اعترافات اولیه خود گفته اند که برای آن ها پیامک هایی ارسال شده که همچنان برای درگیری در دسترس باشند. 
    • کم توجهی مردم به فراخوان های برگزاری تجمعات و اعتراضات 
رصد و پایش محتوایی فضای مجازی نشان می دهد که مردم و افکارعمومی از فراخوان هایی که منشا خارجی داشته برای تجمعات و اعتراضات استقبال نکرده اند ولی برخی از فراخوان هایی که منشا داخلی داشته مورد توجه قرار گرفته است. 
    • آرامش مطلق در شهرهای کوچک و روستاهای کشور 
بررسی های اطلاعاتی نشان می دهد که در شهرهای کوچک و روستاها هیچ خبری از اعتراض و آشوب نبوده و صرفا در برخی از شهرهای استان ها اعتراضاتی شکل گرفته است. 
    • برآورد حضور 7 میلیون افغانستانی در ایران
اگرچه گفته شده که در ایران 4 میلیون افغانستانی حضور دارند اما ارزیابی ها نشان می دهد بیشتر از 7 میلیون افغانستانی در ایران زندگی می کنند.
تعداد ثبت نام کنندگان اتباع افغانی در سامانه قم در یک 240 هزار نفر بوده اند. همچنین در استان تهران بیش از 2 میلیون اتباع افغانستانی و پاکستانی زندگی می کنند.
    • مستنداتی از تحریک مردم به آشوب و اغتشاش
مستندات تهیه شده از برخی از مراکز فروش و فروشگاه های زنجیره ای نشان می دهد که برخی از خریداران در روزهای اخیر مردم را برای آشوب و اغتشاش تحریک می کنند. 
    • دشمن در آشوب افکنی در ایران شکست خورد
پیمان جبلی رئیس سازمان صدا و سیما در جلسه هیئت دولت گفته که دشمن در این ماجرا شکست خورده است.
    • بازداشت عناصر نفوذی در دستگاه های اجرایی
گروهی از عناصر نفوذی در دستگاه های اجرایی که درصدد اخلال در روند اصلاحات اقتصادی بوده اند بازداشت
 شده اند. 
    • هلاکت یک افسر برجسته صهیونیست ها 
یکی از افسران برجسته امنیتی رژیم صهیونیستی ترور شده و به هلاکت رسیده است. 
    • شناسایی و برخورد با سرشبکه های ارزی 
تعدادی از سرشبکه های تخلفات ارزی از سوی نهادهای اطلاعاتی – امنیتی شناسایی شده و اقدامات لازم برای برخورد با آنان صورت گرفته است. 
    • بازداشت 14 نفر به اتهام دریافت رشوه و تخصیص ارز 
1 نفر از کارمندان دولت در دستگاه های مختلف به اتهام تبانی در تخصیص ارز بازداشت شده اند. این افراد مجموعا 17 میلیارد تومان رشوه گرفته اند. 
    • هشدار درباره احتمال درگیری میان افغانستانی های مقیم ایران با شهروندان
برخی از کارشناسان نسبت به انتشار مطالبی درباره جمعیت افغانستانی های مقیم ایران هشدار داده و از احتمال بروز درگیری میان مردم و افغانستانی ها ابراز نگرانی می کنند. 
    • تحرکات برخی از گروه های ضد انقلاب برای آشوب در تهران
برخی از گروه های ضد انقلاب تحرکاتی را در برخی از مناطق تهران از جمله میدان صادقیه و شهرک های اطراف تهران برای تحریک مردم به آشوب و اغتشاش انجام داده اند. 
    • پرچم های ترکیه و آذربایجان در دست تماشاگران تبریزی 
به گفته برخی از کارشناسان، در جریان برگزاری دیدار تیم های فوتبال پیروزی و تراکتور در ورزشگاه تبریز برخی از تماشاگران پرچم های کشورهای ترکیه و آذربایجان را به احتزاز درآورده و شعارهایی را مطرح کرده اند. همچنین برخی از تماشاگران نیز شعارهایی علیه یک مقام عالی رتبه سرداده اند. 
    • ادعایی قابل تامل درباره به دار آویختن کودکان در یک خانواده فقیر
تصاویری از به دار کشیدن 3 کودک در فضای مجازی دست به دست شده و این گونه القا می شود که این حادثه از سوی پدر یک خانواده در میناب بندرعباس به خاطر فقر و نداری اتفاق افتاده است. 
    • حضور اتباع بیگانه در جمع بازداشت شدگان آشوب های اخیر 
گروهی از بازداشت شدگان تجمعات اخیر در شهرهای مختلف را اتباع خارجی مقیم ایران تشکیل داده اند. 
    • یادداشت محسن هاشمی در توجیه آشوب و اغتشاش
محسن هاشمی در یادداشتی با طرح خطر از بین رفتن طبقه متوسط نوشته که جامعه به 2 گروه فرودست و فرادست جامعه تبدیل می شود. وقتی جامعه به این دو دسته تقسیم می شود بسیار خطرناک است. 
وی در تقلا برای توجیه هرگونه آشوب و اغتشاش نوشته که از 2 جبهه یکی جبهه حاکمیت و دیگری جبهه کینه و عقده، منازعه بسیار خطرناک است. 
    • تفاوت های چشمگیر آماری آشوب های فتنه بنزینی 98 با آشوب های اخیر
بررسی مقایسه ای نشان می دهد که در جریان فتنه بنزینی در آبان ماه سال 98 در مجموع 31 استان کشور دچار تنش و درگیری شده اما در جریان اجرای سیاست حذف ارز ترجیحی صرفا 18 استان دچار تنش و درگیری شده است. 
همچنین در آبان ماه سال 98 در حدود 206 شهر دچار آشوب و اغتشاش شده بود اما با گذشت چندین روز از اجرای سیاست حذف ارز ترجیحی تنها در 45 شهر درگیری هایی ایجاد شده است.
در جریان فتنه بنزینی سال 98 در حدود 1 هزار و 843 راه و معبر مسدود شده بود اما در روزهای اخیر تنها 10 مورد انسداد راه ها گزارش شده است. مجموع آمار بازداشت شدگان در فتنه آبان 98 بیش از 11 هزار نفر بوده اما در روزهای اخیر کمتر از 100 نفر بازداشت شده اند. تخریب و آتش سوزی در آبان 98 پنج هزار مورد بوده و در آشوب های اخیر خیلی کم بوده است.
    • شکست گروهک نفاق در تحریک مردم به آشوب و اغتشاش
برآوردهای فنی – اطلاعاتی بر این است که تقلاهای گروهک تروریستی رجوی برای تحریک مردم و افکارعمومی به آشوب و اغتشاش ناموفق بوده است. این درحالی است که تا قبل از اجرای سیاست حذف ارز ترجیحی برآوردهای اطلاعاتی بر این بود که فتنه ای مانند فتنه بنزینی سال 98 در کشور رقم می خورد.
    • تمرکز جدید معاندین روی شهرهای کوچک برای ایجاد تجمع
پس از آزادسازی قیمت‌ها در طرح «مردمی‌سازی و توزیع عادلانه یارانه‌ها» و با ناکامی معاندین برای شکل‌گیری تجمعات سراسری با تاکید بر شهرهای بزرگ، این گروه‌ها تمرکز خود را بر روی شهرها کوچک به ویژه مناطق محروم و درگیر مسائل قومیتی نموده و درصدد استمرار اعتراضات هستند/ اعتصابات در اقشار مختلف نیز در دستور کار این گروه‌ها قرار دارد.
البته حضور نوجوانان و زنان و دختران در اعتراضات اخیر در مقایسه با سال های گذشته بیشتر بوده است. این 2 گروه جسارت میدانی بیشتری دارند. 
    • نقش محوری گروهک سلطنت طلبان در تحریک مردم به آشوب
به گزارش نهادهای اطلاعاتی – امنیتی مهمترین شبکه فعال جریان ضد انقلاب گروهک سلطنت طلبان بوده است. 
همچنین آن ها تمرکز ویژه ای روی اراذل و اوباش دارند. میزان فراخوان ها برای تحریک مردم به آشوب و اغتشاشات بسیار بیشتر از سال 98 بوده ولی اقبالی به فراخوان انجام نشده است. 
    • تقلای اغتشاشگران در چهار محال و بختیاری برای اجرای سناریوی کشته سازی
برخی از اغتشاش کنندگان در چهار محال و بختیاری سناریوی کشته سازی را اجرایی کرده و با انتقال 2 کشته از مکان دیگر درصدد تحریک مردم بوده اند. 
    • تقلای آشوبگران برای اجرای پروژه کشته سازی
به گزارش نهادهای اطلاعاتی – امنیتی، آشوبگران در جریان برگزاری تجمعات و اغتشاشات برای اجرای پروژه کشته سازی تقلا کرده اند. اما در اجرای این پروژه – علی رغم 5 کشته - ناکام مانده اند. البته برخی از افراد از سوی آشوبگران با ضربات چاقو مجروح شده اند. برخی از کارشناسان مهمترین علت آن را عدم همراهی مردم با آشوبگران دانسته اند.
    • ماموریت ویژه آشوبگران برای شناسایی نیروهای اطلاعاتی - امنیتی
بررسی ها نشان می دهد که گروهی از آشوبگران در جریان آشوب ها و اغتشاشات اخیر صرفا به تعقیب و شناسایی گروه های امنیتی – اطلاعاتی پرداخته اند. میزان تحرکات آشوبگران برای شناسایی نیروهای اطلاعاتی بسیار بیشتر از گذشته بوده است. ظاهر این اقدام بر اساس یک ماموریت و برنامه از قبل طراحی شده صورت گرفته است. 
    • پنج ویژگی خاص تجمعات اخیر
۱. تلاش برای کشاندن اعتراضات به شهرهای بزرگ نظیر تهران، اصفهان، مشهد، شیراز و تبریز
 ۲. تلاش عناصر میدانی برای کشته‌سازی
 ۳.رادیکال شدن شعارها و اقدامات در ساعات اولیه تجمعات
 ۴.حضور لیدرهای زنان و صحنه‌گردانی اراذل و اوباش در تجمعات
۵.آموزش نحوه حضور در تجمعات در برخی کانالهای تلگرامی
    • ملتهب‌ترین استان‌ها در هفته گذشته کدام مناطق بودند؟
با وجود پایداری التهاب روانی گرانی‌ها و افزایش فراخوان‌ها، شاهد کاهش اعتراضات در هفته‌های اخیر بودیم.
 در بازه زمانی ۲۴ تا ۳۰ اردیبهشت، ۲۸ فراخوان منتشر شده که این آمار نسبت به هفته پیش از آن ۲۱ درصد افزایش داشته است. حوزه های موجود در فراخوان ها؛ «معیشت و گرانی»، «حقوق و دستمزد»، «خدمات»، «نیروی کار و بیکاری» و «عمومی» بوده است. شمار گروه‌های موجود در فراخوان‌های این هفته نسبت به هفته گذشته ۱ مورد کاهش داشته است و در هر فراخوان یک گروه منحصر به فرد ذکر شده است. آمار استان‌های ذکر شده در فراخوان‌های این هفته نسبت به هفته اخیر با ۱ مورد افزایش روبرو بوده است.
اما در بخش اعتراضات برگزار شده کاهش نسبی در تعداد آن دید می‌شود که این آمار در حالی رخ داده که فراخوان‌های اعتراضای افزایش داشته و بحث گرانی‌ها و نگرانی از افزایش قیمت‌ها که دلیل اصلی اعتراضات‌ اخیر بوده، هنوز پا برجاست.

    • آخرین وضعیت ‌اقتصادی کشور و کالاهای اساسی بعد از حذف ارز ترجیحی
تداوم افزایش قیمت برخی محصولات وابسته به کالاهای اساسی نظیر قند، دام‌زنده و ماهی، فرآورده‌های لبنی و شیرینی‌جات
ثبات قیمت و پایداری وضعیت مرغ و تخم‌مرغ
کمبود روغن خوراکی در ۲۶ استان و شکر در ۱۱ استان
کاهش جوجه‌ریزی و احتمال کمبود و افزایش قیمت مرغ در ماه‌های آتی
کاهش مولفه مخالفت، خشم و ترس و افزایش مولفه موافقت، اعتماد و امید به این طرح، براساس کلان‌داده‌های فضای مجازی
افزایش قیمت برخی محصولات وابسته به کالاهای اساسی نظیر قند، دام‌زنده، گوشت قرمز، فرآورده‌های لبنی و شیرینی‌جات
تداوم کمبود کالاهای مرتبط با طرح حذف‌ارز ترجیحی در برخی استان‌ها
لزوم توجه به موجودی برخی ذخایر نظیر ذرت، کنجاله و جو/ بهبود یافتن وضعیت ذخایر گندم در اغلب استان‌ها
انتشار شایعاتی درخصوص رسیدن نرخ دلار به ۳۵‌تومان و افزایش خریدهای هیجانی
    • اقدام ضربتی در مواجهه با زیاده خواهی رانندگان شرکت واحد
بررسی ها نشان می دهد رانندگان تحت پوشش شرکت واحد اتوبوسرانی تهران وابسته به شهرداری تحت پوشش قانون کار قرار دارند و کف حقوق و دستمزد در حدود 16میلیون تومان است. آن ها خواستار افزایش 57 درصدی حقوق خود براساس قانون کار شده و در اعتراض به عدم اقدام مسئولان شهرداری برای افزایش حقوق خود، دست به حرکت خطرناکی زده و ساعاتی را اعتصاب کرده اند. 
نیروی انتظامی تهران بزرگ و سپاه پاسداران در واکنش به این اقدام و با هدف جلوگیری از اخلال در آمد و رفت مردم تهران، اتوبوس های خود را در برخی از مسیرهای اتوبوسرانی به کار گرفته اند. 
    • ادعاهای ایران اینترنشنال درباره شهید صیاد خدایی
شبکه ایران اینترنشنال:حسن صیاد خدایی در واحد ۸۴۰ نیروی قدس سپاه پاسداران مسئولیت انتخاب، ارتباط‌گیری و استخدام شهروندان غیرنظامی را برای ضربه‌زدن به اسرائیلی‌ها در نقاط مختلف جهان، بر عهده داشته است.
    • شلیک آرپی‌جی به پاسگاه مکریان توسط عناصر گروهک حدکا 
عناصر گروهک حدکا به پاسگاه مکریان در محور مهاباد-میاندوآب با آرپی‌جی جمله کردند. این گروهک اقدام خود را در پاسخ به حملات سپاه به مقر این گروهک اعلام کرده است.
    • افزایش تحرکات کور در شهرهای مختلف توسط افراد ناشناس
تحرکات نیمه‌سخت نظیر تیراندازی‌ کور، آتش‌زدن و ... توسط افراد ناشناس در شهرهای مختلف طی روزهای اخیر افزایش یافته است.
    • تشکر مسیح علینژاد از ووریا غفوری
کاپیتان استقلال که پس از بازی با فولاد خزستان در اظهاراتی از اعتراضات به گرانی حمایت و صحبت های تندی رو علیه مسئولان انجام داده بود، مورد توجه مسیح علینژاد قرار گرفت.



                                                            اخبار اجتماعی



    • سعید نمکی به قوه قضائیه فراخوانده شد
برخی کارشناسان مدعی هستند سعید نمکی وزیر سابق بهداشت به قوه قضائیه فراخوانده شد.در برخی محافل و جلسات خبری ادعا شده است که در پی شکایت جمعی از متخصصان و پزشکان به دلیل عدم به‌کارگیری شیوه درمانی برای کرونا سعید نمکی به قوه قضائیه فراخوانده شد.در این رابطه یک منبع آگاه مدعی شده است که سعید نمکی هم‌اکنون ممنوع‌الخروج است.
    • کاهش روند ابتلا و مرگ و میرهای کرونایی در ایران 
به گفته مسئولان وزارت بهداشت، روند ابتلا، بستری و مرگ و میرهای ناشی از کرونا در کشور همچنان کاهشی است.این در حالی است که در برخی از کشورهای اروپایی از جمله آلمان علی رغم واکسیناسیون دز سوم همچنان پیک شیوع بیماری ادامه دارد.
    • افزایش آمار مرگ و میرهای کرونایی در اروپا
بررسی ها نشان می دهد که آمار مرگ و میرهای کرونایی در انگلیس، آمریکا، فرانسه همچنان رو به افزایش است. 
براساس آمار منتشره میزان مرگ و میرهای کرونایی در اروپای غربی به مراتب بیشتر است. مثلا در آلمان حداقل 6 برابر ایران بوده است. 
    • آمار تفکیکی واکسن های تزریقی در ایران 
روند واکسیناسیون در ایران نشان می دهد که 81.5 درصد واکسن سینوفارم، 9 درصد واکسن آسترازنکا و در حدود 10 درصد هم واکسن برکت مورد استفاده قرار گرفته است. البته گفتنی است که در هفته های اخیر میزان مراجعه برای دریافت و تزریق واکسن کاهش یافته است. متخصصان وزارت بهداشت همچنان بر تزریق 2 دز واکسن برای افراد بالای 50 سال تاکید می کنند. این گروه از متخصصان تزریق دز سوم را برای افراد بالای 18 سال توصیه کرده اند. 
    • تغییرات ویروس کرونا قابل پیش بینی نیست
برخی از کارشناسان وزارت بهداشت با تاکید بر این که تغییرات ویروس کووید 19 دقیقا قابل پیش بینی نیست و احتمال شکل گیری سویه های دیگری وجود دارد، معتقدند که واکسیناسیون منجر به تحریک سیستم ایمنی می شود تا سطح بالایی از ایمنی را در بدن ایجاد کند.
    • اختلالات روانی در کشور پس از شیوع کرونا 30 درصد افزایش یافته است
به گفته یکی از متخصصان روانشناسی میزان اختلالات روانی در کشور در مواجهه با کرونا در کشور از زمان شیوع و گسترش این بیماری 30 درصد بوده است. وی گفته است که نتایج بررسی ها و مطالعات علمی نیز نشان می دهد که میزان اختلالات روانی در جهان پس از شیوع بیماری کرونا افزایش یافته است.
نکته مهم این که اختلالات روانپزشکی با بقیه بیماری ها هم ارتباط دارند. بنابراین کسانی که به روانپزشکی مبتلا می شوند از سایر بیماری ها بیشتر است.

    • پیش بینی تداوم اختلالات روانی در سال های آینده 
نتایج مطالعات جهانی نشان می دهد که اختلالات روانپزشکی در سال های آینده همچنان ادامه می یابد و یک سری عوارض را تا چند سال آینده همراه خواهد داشت.
    • مهمترین عوامل پیشگیری از اختلالات روانپزشکی کدامند؟
مهمترین عوامل پیشگیری از دامنه اختلالات روانپزشکی نیز راه اندازی و شکل گیری دورهمی های خانوادگی، دوستان و همکاران، تقویت ارتباطات میان یکدیگر و انجام سفرهای کوتاه مدت و بلند مدت خواهد بود.  
بنابراین از منظر روانپزشکی، بازگشایی دانشگاه ها و مدارس قطعا اتفاق مثبتی است و از دید سلامت روان اثر مثبتی به همراه دارد.
انجام سفرهای داخلی و خارجی افزایش قابل توجهی پیدا کرده است این اتفاق مثبت علاوه بر رونق کسب و کار اثر مثبتی بر سلامت روان افراد دارد.
    • کاهش دامنه اضطراب و استرس در کشور
برآوردها بر این است که روند استرس و اضطراب در جامعه طی 5 ماه اخیر آرام تر شده و جنب و جوش بیشتر شده است. به طور کلی دامنه اضطراب کاهش یافته است. ولی جامعه ایران مثل جوامع دیگر در یک حالت نگرانی نسبت به بازگشت دوباره کرونا قرار دارد.به گفته کارشناسان، هر اقدامی که منجر به ترس بیشتر شده یا ایجاد فضای یاس و ناامیدی می کند باید تعدیل شود.زیرا جامعه مستعد این است که دوباره گرفتار شوک روانی شود.
    • افزایش اختلالات روانی پس از شیوع کرونا در کشور 
از سوی دیگر، میزان اختلالات روانی در ایام کرونا در کشور افزایش یافته و هنوز نیز فروکش نکرده است. باید در این باره تدبیر کرد. 
    • گسترش ابهام درباره آینده در میان جوانان
نکته مهم دیگر این که در میان آحاد جامعه بحث ابهام در مورد آینده همچنان وجود دارد. این ابهام در میان جوانان بیشتر از بزرگسالان است. 
بررسی های علمی نشان می دهد که به طور کلی پیامد روانی اجتماعی کرونا در بین جوانان و نوجوانان بیشتر از بزرگسالان بوده است. حتی اختلالات روانپزشکی در کادر درمان جوانتر بیشتر از کادر درمان با تجربه تر بوده است.
    • افزایش 13.7 درصدی خودکشی ها در سال 1400
براساس آمار موجود میزان خودکشی در 2 سال گذشته که روند افزایشی نداشته است. بنابراین انتظار و برآورد بر این بود که در سال 1400 به کمتر از 8 درصد برسد اما به یک باره این رقم به 13.7 درصد افزایش یافته است. پیش بینی می شود که خودکشی یکی از معضلات سال های آینده در کشور خواهد بود.
    • افزایش افت تحصیلی و ترک تحصیل در میان دانش آموزان و دانشجویان
براساس نتایج یک پژوهش علمی از سوی معاونت پژوهشی دانشگاه علوم بهزیستی، طی سال های اخیر که کشور با بیماری کرونا مواجهه شده است، افت تحصیلی و ترک تحصیل در میان دانش آموزان و دانشجویان افزایش یافته است. 
    • فضای داخلی مجلس تحت تاثیر انتخابات هیئت رئیسه قرار گرفته است
به گفته برخی از کارشناسان، فضای داخلی مجلس تحت تاثیر انتخابات هیئت رئیسه مجلس قرار دارد. فراکسیون اکثریت درباره بررسی آرای نمایندگان نشستی را برگزار می کند. هر یک از طیف های سیاسی نیز برای تکمیل لیست های مورد نظر خود تقلا می کنند. 
    • جزئیاتی از نظرسنجی ایسپا درباره تمایل خانواده ها به فرزندآوری
نتایج نظرسنجی ایسپا وابسته به جهاد دانشگاهی درباره فرزندآوری در جامعه نشان می دهد که بیشترین تمایل به بی فرزندی در تهران و مازندران بوده است. تمایل به 2 فرزندی در اردبیل، تمایل به 3 فرزندی در قم و 4 فرزندی در سیستان و بلوچستان بیشتر از سایر استان ها بوده است.همچنین 12 درصد از پاسخگویان این نظرسنجی، نداشتن فرزند را مطلوب می دانند.
    • خانواده های ایرانی به چند فرزند تمایل دارند؟
 21 درصد  از شرکت کنندگان در نظرسنجی ایسپا تمایل به یک فرزند، 23 درصد تمایل به 2 فرزند و 16 درصد تمایل به 3 فرزند 12 درصد تمایل به 4 فرزند و 6 درصد هم تمایل به بیشتر از 4 فرزند دارند. البته از منظر پاسخگویان – حتی خانواده های مذهبی- میانگین تعداد فرزندان برای یک خانواده ایرانی  2.22 درصد است.  یعنی دو فرزندی. حتی در خانواده های متدین. 
    • حقوق رانندگان اتوبوس چقدر است؟
پس از تجمع اعتراضی روز گذشته رانندگان اتوبوس شرکت واحد تهران به دلیل کم بودن حقوق و مزایا،‌ دو تصویر از فیش حقوقی رانندگان به میزان ۱۴ میلیون و ۲۴ میلیون در فضای مجازی منتشر شده است.
    • قبح زدایی از مشروب‌خواری در روزنامه اصلاح طلب
تجربه این ۴۲ سال نشان داده که با وجود ممنوعیت از میزان مصرف کم نشده است...به عبارتی، هنجار اجتماعی نوشیدن مشروبات الکلی در جامعه وجود دارد و در میان برخی از اقشار و به ویژه برخی جوانان مذموم نیست.
روزنامه شرق در شماره ۲۷ اردیبهشت در یادداشتی در صفحه اول با عنوان «مسمومیت الکلی تا کی؟» به قلم «حسین نوری نیا» نوشت:«خبر دردناک مسمومیت ده‌ها نفر از شهروندان بندرعباس و فوت غم‌بار حداقل ۱۶ نفر از آنان که عمدتا جوان بودند، بر اثر مصرف الکل تقلبی، اتفاق عجیب‌وغریبی نیست؛ گوش ما ایرانیان پر است از اتفاقات ناشی از مصرف سوء الکل که منجر به فوت یا بیماری گروهی افراد مصرف‌کننده شده است... در ماجرای مسمومیت‌های الکلی، نمی‌توان صرفا مصرف‌کنندگان را مقصر دانست. اینکه بگوییم مصرف نکنند و مشکل خودشان است، عین بی‌مسئولیتی و فرار از جایگاه پاسخ‌گویی است.»
در ادامه این مطلب آمده است:«تجربه این ۴۲ سال نیز نشان داده است که با وجود ممنوعیت مصرف (مشروبات الکلی)، از میزان مصرف کم نشده است...به عبارتی، هنجار اجتماعی نوشیدن مشروبات الکلی در جامعه وجود دارد و در میان برخی از اقشار مذموم نیست؛ به‌ویژه در میان بخشی از جوانان که با میل به تجربه، هنجارشکنی و کم‌نیاوردن در جمع دوستان همراه است.»
این روزنامه اصلاح طلب در ادامه نوشت:«دولت نمی‌تواند وظیفه خود را در حد اعلام ممنوعیت مصرف مشروبات الکلی و مبارزه با تولیدکنندگان و توزیع‌کنندگان آن تقلیل دهد. دولت در قبال مصرف مشروبات الکلی مسئول است و در قبال آن باید سیاست‌ورزی‌ای را در پیش گیرد که کمترین صدمه را به جامعه و افراد وارد کند.»
در ادامه این مطلب آمده است:«در مجلس ششم مشروطه، در جلسه ۲۳۸ (۱۳ اردیبهشت ۱۳۰۷)، در بحث لایحه تعرفه گمرکی آیت‌الله مدرس بحث مفصلی مطرح می‌کند که گمرکات را نباید امری مالی و درآمدزا دید. در فرازی از این بحث نسبت به واردات مسکرات با توجیه اخذ تعرفه گمرکی و درآمدزایی مخالفت می‌کند و گذری سریع به توجیه شرعی و علمی آن هم دارد؛ اما در ادامه می‌گوید: «به مناسبت اینکه نگویند آخوندها همه‌اش حرف آخوندی می‌زنند، شاعر هم‌ولایتی خودمان دهقان [سامانی] می‌گوید به شیراز ار نصیب ما نشد از آن می‌ خلر/ مباد آسیبی از دوران نجف‌آباد و جلفا را. حرام‌خورهامان اگر بخواهند بخورند این‌قدر تو ولایت خودمان هست. خیلی عجیب و غریب است این چه عقل اقتصادی است؟.» به نظر می‌رسد بعد از سال‌ها تجربه و صرف هزینه‌های بسیار در این زمینه، نیازمند تأملی دیگر در این زمینه و اخذ سیاست‌های نوینی هستیم تا جامعه با چنین فجایعی مواجه نشود.»


                                                           اخبار فرهنگی و هنری



    • ایجاد هشتگ سلام درمانده در مقابل سرود سلام فرمانده
در فضای مجازی نسبت به ادبیات، جلوه‌ها و منطق نظامی بکار برده شده در سرود کودکانه سلام فرمانده، انتقاد شده است.
 مطابق بررسی‌ها، سرود سلام فرمانده از حدود یک سال پیش تنظیم شده و در سال جدید با انتشار در صداوسیما و برنامه‌های نهادهای فرهنگی بیشتر دیده شده و موجب ترند شدن آن در فضای مجازی شده است.
جریان ضد انقلاب از ابتدای انتشار این سرود سعی کردند هشتگ و عبارت «سلام درمانده» را ترندسازی کنند. علاوه بر این معاندین معتقدند محتوای این سرود حقوق کودکان را نقض کرده و نظامی‌گری را بر آن ها تحمیل کرده است.
در کنار این‌ها فعالان رسانه‌ای سلطنت‌طلب صوت «سلام فرمانده» را با تصاویر و ویدیوهای رضا شاه و محمدرضا پهلوی منتشر کردند. از سوی دیگر این سرود در کنایه به مقام معظم رهبری به هیتلر و همخوانی ارتش آن برای رهبرشان شبیه‌سازی شد.
همچنین این سرود با تصاویر و ویدیوهای ناراحت کننده از فقر مردم ایران نیز از سوی این جریان، منتشر شده است. از جهتی انتقادهایی مبنی بر اینکه برای سرودهای انقلابی فضا برای انتشار و همخوانی محیا می‌شود اما برای موسیقی‌های پاپ و سنتی چون شجریان این موضوع محقق نمی‌شود، مطرح شده است.
علاوه بر این امید دانا، فعال رسانه‌ای ساکن سوئد که با تحلیل‌های حمایتی از جمهوری اسلامی شهرت پیدا کرده، در شبکه‌های اجتماعی خود از مردم درخواست کرده دابسمش‌های خود با سرود سلام فرمانده را ارسال کنند که در بین ویدیوهای ارسالی لبخوانی برخی افراد بی حجاب در داخل و خارج کشور دیده می‌شود.
    • حواشی اکران «عنکبوت مقدس» در جشنواره کن
در اکران فیلم «عنکبوت مقدس» به کارگردانی علی عباسی، یک طومار آورده شد که روی آن نام ۱۲۹ زن نوشته شده بود.
این ۱۲۹ زن در طول یک سال اخیر در فرانسه قربانی «قتل‌های ناموسی» شده‌اند. فیلم عنکبوت مقدس، داستان سعید حنایی، قاتل زنجیره‌ای معروف به «قاتل عنکبوتی» را روایت می‌کند که ۱۶ زن کارگر جنسی را در مشهد به قتل رساند. داستان از زاویه نگاه یک روزنامه‌نگار زن نقل می‌شود. زهرا امیر ابراهیمی نقش این روزنامه‌نگار را در فیلم عنکبوت مقدس بازی کرده است.


    • انتقاد گسترده از وضعیت نامناسب حجاب زنان و دختران در نمایشگاه کتاب
وضعیت نامناسب حجاب و پوشش زنان و دختران در نمایشگاه بین المللی کتاب انتقاداتی را برانگیخته است. اما مسئولان نمایشگاه گفته اند که در جریان برگزاری این نمایشگاه طرحی برای کنترل و رعایت حجاب اجرایی شده و در قالب آن گروهی از زنان و دختران محجبه با وقار و شایستگی به برخی از افراد بد حجاب تذکر می دادند. 
البته این اقدام در روزهای اخر انجام شده و تا حدودی مثبت هم بوده است.
    • روند خرید کتاب طی 3 سال اخیر کاهش یافته است
برخی از کارشناسان معتقدند که در نمایشگاه کتاب امسال تغییرات محسوسی در زمینه افزایش عناوین و تعداد کتب به چشم نمی خورد. به گفته این کارشناسان، روند خرید کتاب طی 3 سال اخیر روند نزولی داشته است. 
    • مخالفت 46 درصدی زنان و دختران با حجاب
براساس نتایج یک نظرسنجی درباره حجاب در سراسر کشور، 46 درصد زنان و دختران مخالف حجاب اجباری بوده اند. 26 درصد از این گروه از زنان و دختران گفته اند که حجاب برای صدر اسلام بوده و در زمان حاضر اصلا وجهی نباید برای آن قائل شد. 54 درصد نیز معتقد به رعایت حجاب بوده اند. 
هشدار برخی از کارشناسان نسبت به حواشی برگزاری همخوانی 100 هزار نفری 
    • پیشنهاد برخی از کارشناسان برای اجرای طرح ها و برنامه های نوآورانه در عرصه موسیقی
گروهی از کارشناسان با اشاره به گسترش ضریب نفوذ سرود انقلابی سلام فرمانده در سطوح مختلف جامعه خواستار اجرای طرح ها و برنامه های جدید و نوآورانه در عرصه موسیقی و کلیپ شده اند. 
    • پیشنهاد برخی از کارشناسان درباره کاهش دامنه تبلیغ سرود سلام فرمانده 
برخی از کارشناسان معتقدند که اوج کار تبلیغی – فرهنگی پروژه سلام فرمانده گردهمایی 100 هزار نفری در ورزشگاه آزادی است و باید پس از این حرکت تبلیغی – فرهنگی درباره این سرود با آهنگ آهسته تری دنبال شود. 
این کارشناسان تاکید کرده اند که با توجه به نظرات جامعه شناسان، هر اقدامی دامنه اثرگذاری مثبت خود را دارد و اگر دامنه آن فراتر رود احتمال شکل گیری عکس العمل های منفی نیز وجود دارد. 
    • ادعای خبرنگار معارض درباره روابط مجری زن صداوسیما
امین فردین خبرنگار خارج نشین که با برنامه ای اینترنتی بنام "پشت پرده" هر از چند گاهی ادعاهایی درباره هنرمندان و سلبریتی ها را بازگو می کند، اینبار به درباره روابط و اتفاقات بین مژده لواسانی، آزاده نامداری و فرزاد حسنی سه مجری تلویزیون رفته و ادعاهایی را مطرح می کند.
    • انتشار پوستر فیلم پرحاشیه «عنکبوت مقدس»
تصویر یک زن با روسری خونی و با چهره‌ی مستهجن که بر روی یک فرش که نماد ایران است طراحی شده، هدف دشمن از ایجاد این همه تناقض فقط برای ضربه زدن به اسلام و از بین بردن شآن حجاب است. «عنکبوت مقدس» فیلم جدید علی عباسی که یک درام پلیسی، سیاسی و اجتماعی است به زبان فارسی با بازیگران ایرانی در خارج از کشور ساخته شده است.



    • اصغر فرهادی در مراسم جشنواره کن
اصغر فرهادی در نشست خبری هیات داوران کن: خیلی خوشحالم که بالاخره بعد از سه بار دعوت توانستم در هیات ژوری جشنواره کن حاضر باشم. وی در ادامه گفت: با آن که کشورم در شرایط خیلی سختی به لحاظ اقتصادی و…  به سر می‌برد خوشحالم که توانستم امسال در این جشنواره به عنوان داور حضور داشته باشم.
    • علت انتشار پرحجم کلیپ‌های رقص در مدارس چیست؟
در روزهای اخیر تصاویر و کلیپ‌های متعددی از رقص دانش‌آموزان در مدارس کشور در فضای مجازی منتشر شد که بازتاب زیادی نیز داشته است. در این خصوص بررسی‌ها نشان می‌دهد در پشت پرده انتشار پرحجم این تصاویر در فضای وب، اتاق فکری قرار دارد که به دنبال بدیل سازی برای وضعیت حال حاضر فرهنگی کشور است.
در این رابطه گفته می‌شود بدنبال بازخورد بسیار مثبت سرود" سلام فرمانده" در سراسر کشور، گروه های مجازی اصلاح طلب و جریان های افراطی اهل سنت تلاش های مقابله ای گسترده ای را با اقداماتی همچون انتشار فیلم رقص دانش‌آموزان در مدارس، انتشار فیلم های همخوانی شجریان در مدارس و یا سرودهایی را با تصاویر مولوی عبدالحمید بازنشر داده‌اند.
    • برگزاری «فشن شو عروس» در خیابان‌های بهارستان
به دنبال برگزاری فستیوال فشن شو عروس در شهرستان بهارستان و حاشیه‌های ایجاد شده کلیه‌ عوامل برگزاری این مراسم به مراجع قضایی معرفی شدند. روز یکشنبه گذشته اتحادیه آرایشگران زنانه بهارستان برنامه‌ای با عنوان «فستیوال فشن شو عروس» با حضور مدل و مانکن‌های مختلف برگزار کرد که مدل‌ها و مانکن‌های ماهواره‌ای حاضر در این مراسم باعث واکنش‌های تند و تیز شد.
    • مصاحبه جنجالی فرهاد مجیدی علیه صدا و سیما
فرهاد مجیدی، سرمربی تیم فوتبال استقلال تهران، در اعتراض به حذف تصویر وریا غفوری، از پاسخ به برنامه "فوتبال برتر" تلویزیون ایران خودداری کرد.
    • رصد واکنش‌ها به نامه پرستویی در توئیتر معاندین
پس از انتشار نامه پرستویی خطاب به رهبری، واکنش‌ها نشان داد نه‌تنها فشارها و هجمه‌ها بر وی کم نشد بلکه بر آن افزود و اتفاقا حمایت جریان انقلابی را نیز از دست داد.
پرویز پرستویی پس از حضور در آمریکا برای اکران فیلم «داستان‌های هزار و یک روز» در لس آنجلس و حواشی بوجود آمده از درگیری لفظی و فیزیکی با عناصر ضدانقلاب، نامه‌ای خطاب به رهبر معظم انقلاب در صفحه اینستاگرام شخصی خود منتشر کرد.
از محتوای نامه‌ برمی‌آمد که فشار رسانه‌ای جریان برانداز بر پرستویی جواب داده و او برای رهایی از هجمه‌ها دست به نگاشتن این نام زده. اما پس از انتشار متن مذکور، واکنش‌ها نشان داد نه‌تنها فشارها و هجمه ها کم نشد بلکه بر آن افزود و اتفاقا حمایت جریان انقلابی را نیز از دست داد و فردای آن نیز پست خود را حذف کرد.
این نامه در فضای مجازی واکنش‌های منفی از هر دو سوی جریان معاند و انقلابی داشت. براندازان نسبت به ابتدای نامه که به حمایت از شهید حاج قاسم سلیمانی و اقدامش در برابر عناصد ضد انقلاب پرداخته است رنجیده و اشتباه دوم او را درخواست کمک از رهبر جمهوری اسلامی عنوان کرده‌اند.
جریان معاند نیز از «چرخش پرویز پرستویی» رنجیده شده و معتقد است تعاریف و قهرمان سازی‌های یکی دو هفته گذشته از پرستویی کار دستش داده و حال به خود اجازه داده است تا نسبت به رهبری توصیه و اظهار نظر کند. فعالان رسانه‌ای از این اقدام پرستویی ناراضی بوده و انتقادات خود را در فضای مجازی نسبت به او منتشر کردند.
    • حذف تصاویر دختران دانشجو در بنر انتخاباتی
حذف تصاویر دختران دانشجو در بنر انتخاباتی انجمن اسلامی دانشجویان دانشگاه صنعتی امیرکبیر در شبکه های اجتماعی با واکنش‌های انتقادی مواجه شده است.


                                                اخبار بین الملل و سیاست خارجی



    • جزئیاتی از پشت پرده سفر مورا به ایران 
انریکه مورا معاون مسئول سیاست خارجی اتحادیه اروپا در سفر به تهران در نشستی با علی باقری رئیس تیم مذاکره کننده هسته ای گفته که حامل پیامی از سوی بایدن است که با ایران به صورت مستقیم مذاکره کند. بایدن در پیام خود ادعا کرده که مسئله تحریم سپاه را باید در یک مذاکره جداگانه حل کنیم.
مورا در این دیدار وعده داده که در صورت پذیرش این پیشنهادات، واردات غذایی، دارو، کالاهای معیشتی، اقلام یدکی هواپیما به ایران آزاد می شود. ایران می تواند از درآمدهای  بلوکه شده خود برای خرید این اقلام استفاده کند.
گفته شده که انریکه مورا معاون مسئول سیاست خارجه اتحادیه اروپا با تیمی مرکب از 2 نفر برای گفت وگو با مقامات ایران وارد تهران شده بود. علی باقری شخصا و فقط تنها با مورا جلسه ای را برگزار کرده و اعضای تیم مورا را به لایه های دیگر داده است. مورا در این نشست درخواست دیدار با یکی از مسئولان ارشد دفتر رهبر انقلاب را مطرح کرده که با این درخواست مخالفت شده است. مورا همچنین زمان ورود خود را به کشور با اجرای سیاست حذف ارز ترجیحی تنظیم کرده و گفته بود که پول های بلوکه شده خود را بابت خرید اقلام و کالاهای اساسی بدهید. وی همچنین بحث خرید غذا و خرید قطعات یدکی هواپیما را مطرح کرده است. مورا پیشنهاد داده که بحث حزب الله لبنان، قرارگاه خاتم و بنیاد سپاه را از ذیل سپاه خارج کنید و در مذاکرات منطقه ای قرار دهید. 
مورا در این دیدار پیام جو بایدن را برای مذاکره درباره 3 موضوع شامل 1) زمینه سند مجزا حذف شود. 2) ستاره دارها حذف شود. 3) موضوع لغو تحریم سپاه به تعویق افتد، ارائه کرده است.
    • پیشنهاد پکن و مسکو برای شکل گیری اتحادیه 3 جانبه ایران- چین و روسیه
هیئاتی از چین و روسیه با سفر به تهران به مقامات ایران پیشنهاد داده اند که یک اتحادیه و بلوک سه جانبه شکل گیرد.
وی فنگ هه وزیر دفاع چین با سفر به ایران از سوی مقامات کشور متبوع خود وعده داده که در مسیر مقابله ایران با آمریکا با تهران همراه بوده و این مسیر را تایید می کنیم.


    • وضعیت بغرنج اقتصادی لبنان
گفتنی است که اوضاع اقتصادی لبنان خوب نیست، گرانی خیلی افزایش داشته است. بانک ها پول کافی برای پرداخت به مردم را ندارند. هتل ها و رستوران های معروف لبنان بسته شده اند. حمایت کشورهای عربی که از قبل بوده حذف شده و تحریم بانک مرکزی آنها به اقتصاد لبنان آسیب زده است.
    • ناکامی آمریکا و عربستان در انتخابات لبنان
پولپاشی آمریکا، عربستان و امارات در لبنان نتیجه نداده و آن ها در جریان انتخابات اخیر در لبنان شکست خورده و تعداد کرسی های 8 مارسی ها افزایش پیدا کرده است.  
    • آمادگی قابل توجه اوکراینی ها در اقدامات رسانه ای علیه روسیه
اوکراینی ها نسبت به انتشار اخبار جنگ در رسانه های داخلی و خارجی به شدت مراقبت می کنند.
اوکراینی ها در حوزه رسانه اقدامات غافلگیرکننده ای را در مقایسه با روسیه و حتی اروپا انجام داده اند. 
 گروهی از نمایندگان رسانه های داخلی ایران با سفر به این کشور گزارشاتی را ارسال می کنند. 
اوکراینی ها نسبت به حضور خبرنگاران ایرنا در این کشور مخالفت کرده اند. 
    • وحشت صهیونیست ها از تسلیح اعراب کرانه باختری 
به گفته کارشناسان منطقه ای، با تلاش های ایران و جبهه مقاومت 25 هزا سلاح از طریق عملیات پهپادی در کرانه باختری در اختیار اعراب این منطقه قرار گرفته است. رژیم صهیونیستی با اطلاع از این واقعیت به شدت به وحشت افتاده است. عوامل رژیم صهیونیستی همچنین با روس ها دچار اختلاف نظر شده و روس تبارهای کرانه باختری نیز در صف مخالفان رژیم صهیونیستی قرار گرفته اند. صهیونیست ها برای نزدیکی دوباره به روس ها تقلا می کنند. 
    • نگرانی صهیونیست‌ها از روند انتقال سلاح ایران به سوریه
منابع صهیونیستی مدعی هستند که ایران بوسیله گذرگاه هایی که در مرز مشترک عراق و سوریه ایجاد کرده است، به صورت مستمر سلاح جابه جا میکند. یک منبع اسرائیل درباره فعالیت های میدانی اخیر ایران در سوریه نوشت :
چندی پیش رسانه های محلی سوریه اعلام کردند که ایران تعدادی موشک بالستیک کوتاه برد و میان برد به همراه لانچرهای شان را در انبارهای موشکی پادگان های نظامی شبه نظامیان مورد اعتماد خود که در سراسر مرز با عراق پراکنده شده اند، مستقر کرده است.
اما به نظر می رسد که ایرانی ها این نکته را در نظر می گیرند که حرکت کاروان های تجهیزات نظامی ارسالی شان از کشور ایران که از داخل خاک عراق عبور می کنند، به خوبی توسط نیروهای خارجی فعال در منطقه که منتظر هجرم و تخریب هستند رصد می شوند که به این معنی است که آنها به وارد کردن انواع و اقسام تجهیزات نظامی ادامه می دهند، تجهیزاتی که برای ایجاد یک خط نظامی که بتواند به اهداف در سراسر منطقه و علیه هر کسی که توسط آنها به عنوان دشمن تعریف می شود، مانند اسرائیل یا پایگاه های نظامی آمریکا در منطقه، پاسخ دهد.
اخیرا، رسانه های سوری اعلام کرده اند که شبه نظامیان ایرانی تجهیزات پیشرفته نظامی را که شانزدهم اکتبر از خاک عراق وارد سوریه شده است، به شرق این کشور ارسال کرده اند. وب سایت خبری سوری عین الفرات به نقل از منابع ناشناس اظهار کرده است که به تازگی یک دستگاه کامیون هیوندای سر پوشیده از داخل خاک عراق وارد سوریه شده است.
    • درباره نتایج انتخابات لبنان چگونه موضع بگیریم؟
تاکید بر این که حزب الله با توجه به تعداد آراء همچنان محبوب‌ترین حزب در لبنان است. چنانکه این برداشت از میزان تعداد رای دهندگان به دست می‌آید و چنین امری مؤید مشروعیت مستمر و فزاینده مقاومت است.
کشور لبنان انتخابات پارلمانی سال ۲۰۲۲ را در وضعیت و شرایط یک درگیری سیاسی بزرگ و تمام عیار و  یک فروپاشی اقتصادی انباشته و بسیار شدید پشت سر گذاشت. واقعیت این شرایط، درگیری و جنگ پنهان ولی حقیقی حول و محور موضوعی کلیدی و اساسی بنام محور مقاومت و سلاح آن بود که گاهی در حوزه اقتصادی و گاهی در حوزه سیاسی و در همه شرایط در حوزه رسانه ‌ای ادامه داشت.
با این حال  نتایج بدست آمده در انتخابات پارلمانی وجود و پیشرفت مقاومت را اثبات و آن را در محیط خود مستحکم ‌تر از گذشته مستقر می ‌کند. به نحوی که مقاومت می‌ تواند به تجدید مأمور یت‌ های گوناگون خود در حوزه‌ های مردمی خود و حفظ متحدان به عنوان یک نیروی اصلی بیش از گذشته ادامه دهد.
با توجه به اهمیت این رویداد که بازتاب ‌های آتی بر لبنان و منطقه خواهد داشت، ضروری است که نسبت به دیده بانی اطلاعاتی که کشورهای غربی و برخی از منابع عربی تولید می کنند، حساسیت لازم وجود داشته باشد.
    • توصیه های موضع‌گیری:
1.  تاکید بر اینکه در جنگ سیاسی انتخابات لبنان، اندیشه مقاومت  نتیجه را به نفع خود رقم زد.
2. تاکید  بر  این که حزب الله با توجه به تعداد آراء همچنان محبوب‌ترین حزب در لبنان است. چنانکه این برداشت از میزان تعداد رای دهندگان به دست می‌آید و چنین امری مؤید مشروعیت مستمر و فزاینده مقاومت در لبنان است. در این خصوص بر مشارکت بالای مخاطبان مقاومت که ده درصد از انتخابات گذشته بیشتر است، تمرکز صورت گیرد.
3. شکست اقدامات خارجی‌ها برای تاثیرگذاری بر احزاب و گروه‌های غیرمردمی و وابسته به کشورهای خارجی برجسته شوند. در این خصوص توجه شود که کشورهای غربی و عربستان به کمک سازمان ملل  با صرف میلیاردها دلار و سال‌ها برنامه‌ریزی و سازماندهی تلاش کردند تا این جریان‌ها را به عنوان آلترناتیو سیاسی برای نیروهای ملی معرفی کنند که در نهایت توفیق نیافتند.
4. با توجه به محاصره همه‌جانبه آمریکا و بکارگیری ماشین رسانه‌ای این کشور و کشورهای همسو و سرمایه‌گذاری آنها برای تخریب مقاومت، نتایج انتخابات به مثابه یک همه‌پرسی مردمی در مورد علاقه به مقاومت و گزینه‌های سیاسی این مجموعه در نظر گرفته شود. به خصوص که همه توان آمریکا و متحدانش در طول دو سال گذشته بر این موضوع تاکید داشت که مقاومت و سلاح آن مسئول ویرانی لبنان بوده است.
5. تاکید شود که نتایج به دست آمده و درصد بالای طرفداران مقاومت، میزان احترام آنها به مقررات قانونی را در همه لایه‌ها به منظور حفظ منافع ملی کشور نشان می دهد.
6. از طرفداران مقاومت که با ویژگی هایی همچون بخشش، وفاداری، تعهد و آمادگی کامل برای ایثار در راه ملت لبنان گام برداشتند، قدردانی و تمجید رسانه ای صورت گیرد. در این خصوص به بصیرت و صبری که مقاومت و طرفداران آن در دل و ذهن و عمل خود دارند، به ویژه پس از چندین سال که تحت یک کارزار سخت رسانه‌ای همه جانبه قرار گرفته بودند و با سوء استفاده از مشکلات معیشتی، اقتصادی و مالی کشور سعی در تضعیف آنان بوده است، توجه صورت گیرد.
7. تأکید شود که این انتخابات تأییدی بر صحت منطق مقاومت بود ه که مبتنی بر مشارکت و تعامل ساختاری با عموم مردم لبنان است. این امر نقطه قوتی برای حال و آینده این کشور است و گام مهمی در حفاظت از منافع مردم، حفظ سرزمین و سازندگی لبنان محسوب می‌گردد.
8. قدرت سیاسی مقاومت و ناتوانی مخالفان آن در این عرصه برجسته شود و تاکید گردد که مقاومت به منظور ایجاد وحدت ملی و عبور از دشواری‌های موجود دست همکاری و تعامل به سوی همه مردم و گروه‌های سیاسی لبنان دراز می‌نماید.
9.  با توجه به اینکه رسانه‌های آمریکایی و سعودی شروع به انتشار اعداد، نتیجه‌گیری و تحلیل‌های غیرواقعی برای مهار پیروزی درخشان مقاومت و همپیمانان کرده‌اند و نتایج جریان‌های‌ متحد خود را بزرگ جلوه می‌دهند و آن را یک پیروزی معرفی می‌نمایند، دروازه‌بانی خبر به صورت جدی صورت گیرد.
    • بازداشت گروهی از جاسوسان 4 کشور اروپایی و آسیایی
نهادهای امنیتی – اطلاعاتی کشور موفق به شناسایی و بازداشت گروهی جاسوس در شهرهای تبریز، مشهد و اردبیل شده اند. ملیت این جاسوسان فرانسوی، عربستانی، اتریشی و لهستانی است. جاسوسان فرانسوی ه انجمن صنفی معلمان نفوذ کرده و درصدد شبکه سازی بوده اند. 
    • بازداشت یک تبعه افغانستانی به دلیل تقلا برای آشوب در تهران
یک تبعه افغانستانی که با شبکه آشوب و اغتشاشات اخیر در تهران ارتباط داشته در لواسانات تهران بازداشت شده است. 
    • تقلای ماهواره ای آل سعود برای راه اندازی اینترنت بی سیمی در جنوب ایران
عربستان سعودی به تازگی ماهواره ای را به فضا پرتاب کرده که زمینه دسترسی به اینترنت بی سیمی را فراهم می کند. این ماهواره می تواند تمام مناطق جنوب ایران را تحت پوشش قرار دهد. 
به گفته کارشناسان با قطع اینترنت می توان با کمک اینترنت بی سیمی ارتباطات را ادامه داد. 
    • رفت وآمد دیپلمات ها به ایران برای آزادی جاسوسان آمریکایی
رفت و آمد دیپلمات های کشورهای عراق، قطر و عمان به ایران و تقلای آنان برای آزاد سازی جاسوسان آمریکایی از جمله سیروس طاهباز گسترش یافته است. قطری ها یک هیئت ویژه به ایران اعزام کرده بودند. نخست وزیر عراق هم تماس هایی را در این باره برقرار کرده است. وزیر امور خارجه عمان نیز به تازگی در یک سفر غیر رسمی به ایران آمده است. 
    • طرح وزارت خارجه برای جلوگیری از بازداشت 2 تابعیتی ها 
به گفته مسئولان وزارت خارجه این وزارت خانه درصدد طراحی قانونی است که بازداشت افراد 2 تابعیتی متوقف شود. 
    • ابراز نگرانی از وضعیت داخلی افغانستان
به گفته برخی از کارشناسان منطقه ای، وضعیت داخلی افغانستان متفاوت تر از گذشته شده و نگران کننده به نظر می رسد.
برخی از کارشناسان پیشنهاد داده اند که رسانه های انقلابی با تمرکز بر عملکرد حال و گذشته جریان های مدعی اصلاح طلبی و اعتدال در سال های اخیر، خطاها و اشتباهات آنان را احصا کرده و نسبت به برجسته سازی آن ها در افکارعمومی شده اند. 
این کارشناسان معتقدند که جریان رقیب برای محو خاطرات تلخ عملکرد عناصر خود در مدیریت اجرایی کشور تقلا می کند و رسانه های انقلابی باید با بازخوانی عملکرد آنان در قالب گزارشات خبری و مستندات تصویری مانع از موفقیت آنان در اجرای سناریوی خود شوند. 
    • تقلای ضد انقلاب برای حرمت شکنی معلمان و فرهنگیان
جریان ضد انقلاب با هدف تحریک افکارعمومی و مردم علیه فرهنگیان و معلمان کلیپ هایی را در فضای مجازی منتشر کرده است. 
برخی از کارشناسان معتقدند که جریان ضد انقلاب که در اجرای سناریوی ایجاد آشوب در کشور ناکام مانده با این گونه اقدامات درصدد حرمت شکنی معلمان و فرهنگیان برآمده است. 
این کارشناسان خواستار تولید محتوای مناسب درباره خدمات و اقدامات ارزشمند و اثرگذار معلمان شده اند. 
    • گزارش یک اندیشکده داخلی درباره مهمترین علل اعتراضات مردمی
یکی از اندیشکده های کشور در گزارشی درباره 3 سال گذشته پس از آشوب های بنزینی سال 98 اعلام کرده که اعتراضات مردم و افکارعمومی صرفا به دلیل افزایش قیمت‌ها نیست، بلکه عامل اصلی اعتراضات مردم اولا بی کفایتی و ناکارآمدی کارگزاران نظام و ثانیا شکل گیری فساد سیستماتیک در حاکمیت و دولت بودده است. 
    • 86 درصد مشکلات کشور ریشه در فساد و بی کفایتی ها دارد
نتایج یک نظرسنجی نشان می دهد که 86 درصد از مشکلات کشور ریشه در فساد و بی کفایتی مدیران و مسئولان داشته است. 
این موضوع دستمایه گزارشات شبکه های فارسی زبان ضد انقلاب با محوریت ایران اینترنشنال قرار گرفته است. 
    • تلاش های امنیتی برای شناسایی مسئول کانال تلگرامی نیمه محرمانه 
احسان فر مسئول سابق کانال تلگرامی نیمه محرمانه گفته که یک سال پیش که محتوای این کانال مسئله دار نشده بود، ان را به یک نفر واگذار کرده است. اما الان به خاطر ندارد که او چه کسی بوده است.
 وی گفته که یک سال پیش آقای مهرکش به من زنگ زد و گفت این کانال را به من می‌فروشی گفتم نه، همین  نه یک کلام بیشتر و نه یک کلام کمتر. بنابراین من نگفتم که مهرکش آن را خریداری کرده است. 
در همین حال، نهادهای امنیتی برای شناسایی مسئول این کانال تلگرامی تلاش می کنند.
    • متن اظهارات یکی از نیروهای انقلابی که بشدت منتقد آیت الله رئیسی شده است
حجت الاسلام جلیل محبی یکی از نیروهای انقلابی که اخیرا به منتقد جدی آقای رئیسی مبدل شده در توجیه دلایل مخالفتش با آقای رئیسی گفته است: یکی از نیروهای اداره کننده اقای رئیسی فردی است که پدر و عمویش از منافقین بوده اند و من این مطلب را به ایشان خبر دادم ولی همچنان این فرد از تصمیم گیران اقای رئیسی است. وی نامی از این شخص نبرده ولی احتمالا این فرد بهادری جهرمی یا مهدی مجاهد است. وی افزوده که فردی که می‌گویند پدرش امنیتی است...رفاقت چندین ساله با یکدیگر داریم...فردی که می‌گویند در انتصابات دولت رییسی نظر مؤثر دارد...فردی که مهدی فلاحتی در برنامه صفحه آخر به نام او اشاره می‌کند و وی را به عنوان مؤثرین دولت رییسی معرفی می‌کند...فردی که فلاحتی پدر وی را بهایی معرفی می‌کند...علی الظاهر عموی وی نیز عضو منافقین بوده است...با وی در دانشگاه امام صادق رفاقت داشتم...فردی که هیچ قدرتی در عرصه اجرایی ندارد و حتی در عرصه علمی هم حرفی برای گفتن ندارد...آقای رییسی به این اطلاعات من توجه نکرده است...از سه نهاد امنیتی درباره این شایعات پرسیده شده؛ همگی تایید کردند...رفقای امنیتی نیز همین شایعات را تایید کردند و اعلام کردند که در استعلام به این موارد اشاره شده است...درباره پرونده پدرش در شهرستانی که زندگی میکردند؛ استعلام امنیتی شده است و جواب درباره مشکلات مدرش؛ مثبت بوده است. چون آقای رئیسی قرار است رهبر شود و به این موضوع عکس العمل مثبت نشان نداده پس صلاحیت رهبری ندارد.من وظیفه خودم می دانم او را بزنم. خلاصه داستان این بود. کسی به این حرف ها گوش نمی دهد. فرد مطمئنی به آقای رئیسی خبر را داده بود. اما او یک جمله بسیار بدی گفته بود. من آن جمله را این جا نمی گویم. آقای رئیسی تلویحا گزارش را رد کرده بود. از 3 دستگاه امنیتی من پرسیدم اما گفتند که خب مهم نیست.
    • حمایت شهرام ناظری از اعترضات اخیر
شهرام ناظری: «هنر درست هنری است که هم در خدمت مردم باشد و هم پیامی برای اجتماع داشته باشد. من در کارهایم پیامم را داده‌ام؛ یکی از آنها داستان ضحاک از شاهنامه فردوسی است که اجرا کرده ام.


    • فضاسازی اسرائیل و اعراب برای ترور رهبر حماس
پس از مطرح شدن احتمالات درباره ترور یحیح سنوار، یک کارشناس ارشد امنیتی اسرائیل در این باره مدعی شد که "کشورهای حاشیه خلیج فارس از احتمال حذف رهبران حماس توسط اسرائیل حمایت می کنند.
مقامات امنیتی خلیج فارس می گویند حماس یکی دیگر از گروهای نظامی ایران است که ثبات رژیم های عربی و روند عادی سازی روابط با اسرائیل را به خطر می اندازد."
پیشتر نیز یک رسانه امنیتی صهیونیستی عکس تیم حفاظت یحیی سنوار را منتشر کرده بود.
    • شعارنویسی علیه ایران در بیروت
شعار نویسی علیه ایران در برخی خیابان‌های بیروت لبنان، این تصاویر را نفسیه کوهنورد خبرنگار شبکه معاند بی بی سی در توئیتر منتشر کرد.
    • حمله با کوکتل‌مولوتف به سمت یک حوزه علمیه
در ویدئویی که شبکه معاند رادیو فردا منتشر کرده است، فردی کوکتل مولوتف به سمت یک حوزه علمیه در شهرکرد پرتاب و باعث آتش سوزی می شود.
    • تست الگوی تجمعات محله محور در اغتشاشات اخیر
الگوی رسانه‌ای اعتراضات اخیر بر خلاف سابق بیشتر بر تبلیغ از شبکه سعودی اینترنشنال متمرکز بود.
رخدادهای امنیتی در ۱۴ استان پیرامون حذف ارز ترجیحی از نقش فعالتر گروه‌های راست و سلطنت طلب در هدایت اعتراضات به ظاهر غیرخشن با بهره برداری از ظرفیت های قومی حکایت دارد.
مطابق این پیمایش، تداوم اغتشاشات اخیر برای همراه سازی محله محور مردم با اقدامات احساسی، و گسترش اعتصابات سراسری با کمک بازاریان، معلمان، اتوبوسرانان و رانندگان تاکسی، دانشجویان و ... برنامه ریزی شده است.
در واقع علی‌رغم عدم موفقیت ضدانقلاب در به صحنه کشاندن آحاد مردم، آنچه قابل ذکر است اینکه در اغتشاشات اخیر تست برخی اقدامات ضدامنیتی نظیر استفاده از گروهک‌های تجزیه‌طلب، اغتشاشات لکه‌ای و محله محور، اعتصابات منجر به اغتشاش در کشور صورت گرفت.
همچنین الگوی رسانه‌ای اعتراضات نیز بر خلاف سابق بیشتر بر تبلیغ از شبکه سعودی اینترنشنال و فراخوان های زنده از طریق اینستاگرام متمرکز گردیده است.
    • تصاویر ماهواره‌ای جدید از پیشرفت مجموعه زیرزمینی نطنز
یک اندیشکده آمریکایی مدعی شد انتقال تجهیزات تولید سانتریفیوژ به مجموعه تونلی نطنز هنوز صورت نگرفته است. این امکان وجود دارد که نقل‌وانتقال این تجهیزات در اواخر سال جاری یا اوایل سال آینده صورت پذیرد.
اندیشکده علوم و امنیت بین‌المللی واشنگتن در گزارشی به قلم دیوید آلبرایت و سارا برکهارد به بررسی آخرین وضعیت مجموعه غنی‌سازی زیرزمینی نطنز پرداخت و نوشت: این گزارش به‌روزرسانی تصویری گزارشات پیشین در خصوص پیشرفت ساخت‌وسازها در مجموعه تونلی جدید نطنز واقع در زیر کوهی در جنوب سایت اصلی غنی‌سازی اورانیوم است. تصاویر ماهواره‌ای تجاری مربوط به ماه‌های مارس و مه ۲۰۲۲ نشان‌دهنده ضمایم طویل و جدیدی در دو ورودی تونل هستند که احتمالاً در راستای حفاظت و امنیت بیشتر با خاک پوشیده خواهند شد. همزمان، ساخت‌وساز در داخل تونل به نظر به صورت یکنواخت و مداوم ادامه دارد. حفاری‌های گسترده به نظر به اتمام رسیده‌اند و کار لاینینگ تونل و همچنین پاکسازی احتمالاً به منظور ساخت یک مدخل چهارم ادامه دارد.

    • تحریک اتباع افغانستان به بهانه طرح یارانه‌ای دولت
رسانه های معاند به بهانه های مختلف در پی آن هستند تا مردم ایران و اتباع افغانستان را علیه یکدیگر تحریک کرده و اختلاف افکنی را کلید بزنند.
    • دیدار عجیب پویان مختاری با اصغر فرهادی
پویان مختاری کی از عناصر سایت‌های شرط بندی در جشنواره بین‌المللی فیلم کن ۲۰۲۲ حاضر شد و در پستی اینستاگرامی نوشت، به طور غافلگیر کننده‌ای در لابی هتل با اصغر فرهادی روبرو شده است.
    • جلسه‌ای برای پیش‌نویس قانون سیاسی آینده ایران
در اقدامی عجیب، جلسه‌ای در محل پارلمان بریتانیا برای پیش‌نویس قانون سیاسی آینده ایران با حضور عناصر ضدانقلاب امیرعباس فخرآور و کاترین شگدم برگزار شد.
    • حمایت تماشاگران استقلال از وریا غفوری
در حاشیه بازی استقلال در ورزشگاه آزادی تماشاگران شعار: "وریای باغیرت؛ حرف تو حرف ملت" ، "کاپیتان مردمی" سردادند. وی چندی پیش در مصاحبه‌ای جنجالی در مورد وضعیت معیشتی مردم صحبت کرده بود.
وریا غفوری، کاپیتان تیم فوتبال استقلال تهران، درباره اعتراض‌های مردم به گرانی گفت: همیشه وقتی صحبت از مسائل اجتماعی و مدنی می‌شود، فوتبال دیگر اولویت من نیست و از جایگاهی که دارم باید استفاده کنم و زبان هوادارانی باشم که با هزار بدبختی بلیت تهیه می‌کنند و ما را تشویق می‌کنند.
وریا غفوری، کاپیتان تیم فوتبال استقلال گفت: با دیدن شرایط معیشتی مردم بغض می‌کنم. آیا مسئولین با دیدن این وضعیت شرمنده نمی‌شوند؟ می‌دانم که در اهواز خیلی‌ها اعتراض کرده‌اند. حق مردم ایران است که سعادتمند زندگی کنند.
    • شعارهای سیاسی در ورزشگاه تراکتورسازی
گروهی از عناصر "پان ترک" با حضور در ورزشگاه تراکتورسازی با در دست گرفتن پرچم ترکیه و آذربایجان شعارهای سیاسی سردادند.
    • ‏رحمتی: قابل توجیه نیست این شرایط اقتصادی
‏مهدی رحمتی در مصاحبه زنده بعد بازی استقلال - آلومینیوم: اصلا قابل توجیه نیست این شرایط بد اقتصادی برای ما، تو این مملکت ما مگه چه اتفاقی افتاده این همه گرونی، این همه فشار روی مردم.
    • نقش ویژه احمدرضا جلالی در تکمیل لیست تحریم ایران
جلالی به واسطه دسترسی و اشرافی که بر پروژه‌های دفاعی کشور داشت، آموزش‌هایی برای انتقال اطلاعات و کارشکنی در پروژه‌ها فراگرفته بود.
در گزارشات قبلی،اطلاعاتی در خصوص نحوه جذب جلالی به سرویس موساد و همچنین همکاری‌های همسر وی در پروژه‌های ضدامنیتی و ...  منتشر شد. یکی از نقاط کمتر گفته شده در پرونده اقدامات ضدامنیتی جلالی، همکاری ویژه وی برای شناسایی مسیرهای دور زدن تحریم‌ها و افشای اطلاعات راه‌های ورود کالا به کشور و همچنین شناسایی چهره‌های علمی موثر بود.
مطابق گزارش دستگاه های امنیتی از اقدامات وی، جلالی در یک مرحله آموزش می‌بیند برای اینکه یک فلش آلوده را بیاورد به مرکز حساسی و به مدت یک ساعت به یکی از سیستم‌های متصل کند که در واقع با این کار، حملات سایبری و اختلال در ساختار ایجاد کند.
جلالی به واسطه پروژه‌هایی که برآنها اشراف داشت و می‌دانست اطلاعاتی را که در اختیار سرویس موساد قرار داد و باعث شد که بخشی از این تحریم‌های ما و آن چیزی که مانع ورود تجهیزات و انتقال تجهیزات به داخل کشور بود را به نوعی تکمیل بکند و نکته بعدی این است که افرادی را که اطلاعاتشان را برای ترور داده بود، اما سرویس خارجی موفق به انجام عملیات تروریستی نشده بود، همگی در لیست تحریم‌ها قرار گرفتند!
    • تقلای ضدانقلاب برای حمله به تیم ملی در بازی با کانادا
در پی مطالبه اسماعیلیون درباره لغو مسابقه دوستانه بین ایران و کانادا، شبکه‌های معاند با تولید گزارش، به صورت گسترده از وی حمایت کرده و خواستار هجمه و حمله به تیم ملی ایران هنگام بازی با کانادا شدند.
حامد اسماعیلیون، سخنگوی خودخوانده انجمن خانواده‌های جانباختگان هواپیمای اوکراینی، پس از اعلام هماهنگی برگزاری مسابقه دوستانه بین ایران و کانادا شروع به اقدامات اعتراضی نسبت به این موضوع کرده و خواهان لغو بازی شده است.
    • افشاگری از فساد اخلاقی مربیان فوتبال پایه
جتبی پوربخش مجری برنامه فوتبال یک مدعی داشتن مستندات در مورد فساد اخلاقی در فوتبال پایه و نونهالان شد و گفت: یکسری تصاویر به دست ما رسیده که نه قابل پخش است و نه می‌توانم آن را باز کنم.
    • جزئیات کشف شبکه‌های قاچاق کالای اساسی در کشور
یک شبکه ۹۴ نفره در استان تهران که با تغییر اسناد اقدام به واردات نهاده های غذای سگ به کشور و ما به ازای آن اقدام به انتقال نهاده های دامی به خارج کشور کرده اند، کشف و شناسایی شده اند.
گزارشات بدست آمده از مراجع امنیتی حکایت از این دارد که در یک ماهه اخیر و همزمان با افزایش برخورد با قاچاقچیان کالاهای اساسی، حجم زیادی کالا کشف و تعداد قابل توجهی از قاچاقچیان شناسایی و بازداشت شدند.
طی ۸ ماه گذشته با اقدامات اطلاعاتی – امنیتی در حوزه نهاده های دامی، ۲۶۳ متخلف شناسایی، ۶۷ نفر بازداشت و محموله هایی به میزان ۸۰۰ هزار تن و به ارزش ۷ هزار و ۲۲۰ میلیارد تومان کشف شده اند.
جزئیات برخی از اهم موارد به شرح زیر است:
شبکه ۴۵ نفره که اقدام به قاچاق نهاده های دامی، روغن خوراکی، آرد و شکر در  استان خوزستان کرده اند، شناسایی شده و ۴ نفر از آن ها با حکم قضایی بازداشت شده اند. بررسی های اطلاعاتی – امنیتی حاکی است که در حدود ۳ هزار تن نهاده های دامی از طریق شبکه قاچاق از استان خوزستان خارج شده است.
یک شبکه ۳۴ نفره قاچاق کالا در استان کرمانشاه شناسایی شده و ۸ نفر از افراد این شبکه بازداشت شده اند. این شبکه قاچاق اقدام به انتقال ۳۳۰ هزار تن نهاده های دامی کرده است.
یک شبکه گسترده قاچاق نهاده های دامی در ۷ استان  شناسایی شده اند. این شبکه اقدام به جمع آوری و انتقال نهاده های دامی در محموله های ۱۰ هزار تنی به استان های غربی کشور کرده است.
یک شبکه ۹۴ نفره در استان تهران که با تغییر اسناد اقدام به واردات نهاده های غذای سگ به کشور و ما به ازای آن اقدام به انتقال نهاده های دامی به خارج کشور کرده اند، کشف و شناسایی شده اند.
یک شبکه ۱۵ نفره که اقدام به قاچاق ۱۲ هزار تن نهاده های دامی از استان مازندران کرده، شناسایی و ۴ نفر از این شبکه نیز بازداشت شده اند.
یک شبکه ۱۱ نفره که اقدام به قاچاق ۵ هزار تن نهاده های دامی در استان مرکزی کرده اند، شناسایی شده اند.
همچنین طی ۱۰ ماه گذشته ۱ هزار و ۱۰۰ تن محموله قاچاق کالاهای اساسی شامل آرد، شکر، برنج، گندم و ماکارونی در سیستان و بلوچستان کشف و شناسایی شده است. ارزش مالی این محموله ها ۱۲۵ میلیارد تومان برآورد شده است.
    • پیام فرح پهلوی برای اغتشاشات اخیر ایران
فرح پهلوی در پیامی گستاخانه گفت: من از همه هم میهنانم چه در داخل و خارج کشور میخواهم که به این پیام اتحاد پدید آمده، بیندیشند، اگر همه به ایران و عظمت و کرامت مردمش فکر کنیم این بن بست گشوده خواهد شد.
    • جزئیات رزمایش اسرائیل با ادعای آمادگی حمله به ایران
رژیم صهیونیستی به منظور شبیه سازی انجام حمله به ایران و کشورهای محور مقاومت، یک رزمایش نظامی به طول یک ماه انجام خواهد داد.
    • وب سایت عبری زبان معاریو درباره رزمایش نظامی اسرائیل نوشت:
رزمایش جنگی ارتش اسرائیل با نام "ارابه های آتش" در حال انجام است. این رزمایش شبیه سازی جنگ چند میدانی در یک جبهه مرکزی بر علیه حزب الله لبنان در کنار عملیات در غزه و حوادث ضد امنیت عمومی در شهرهای درگیر توسط اعراب و در محورهای تردد در جنوب است.
در هفته چهارم این رزمایش، نیروی هوایی به تمرین حمله گسترده علیه اهداف مختلف در ایران خواهد پرداخت. این رزمایش در واقع به صورت جداگانه و در یک جدول زمانی، نبردی یک ماهه علیه حماس و سازمان های مقاومت فلسطینی در غزه، حزب الله و همچنین علیه شبه نظامیان ایرانی در سوریه، یمن و عراق بررسی می کند.
رزمایش جنگی با تصویری از تشدید تنش در مقابل فلسطینی ها و جنگی که پس از حمله ارتش اسرائیل به اهداف مرتبط با حزب الله لبنان صورت میگیرد، آغاز می شود. این رزمایش سال گذشته به دلیل تنش های امنیتی در آستانه عملیات گارد دیوار لغو شد، اما امسال تصمیم بر برگزاری آن در این زمان گرفته شد.
تمامی فرماندهان ارتش اسرائیل، مراکز فرماندهی و تسلیحات در این رزمایش شرکت می کنند. به عنوان بخشی از این رزمایش لشکر ۱۶۲ در منطقه وادی آرا رزمایش خواهد کرد و لشکر ۹۸ در قبرس که قرار است فرماندهان و نیروهای لشکر را در قلمرو ناآشنا قرار دهند تا شبیه سازی انجام عملیات علیه حزب الله در آنجا انجام شود.
در ارتش معتقدند که این رزمایش که در طول یک سال و نیم برنامه ریزی شده بود و از عملیات گارد دیوار غزه نیز درس هایی آموختند، سطح آمادگی ارتش را برای چنین رویارویی در صورت وقوع آن بالا می برد و اهمیت آماده سازی این رزمایش، اساسا آماده کردن ارتش برای جنگ های پیش رو است.
    • هشدار اجرای سه طرح اقتصادی در آینده نزدیک
اجرای گام‌های بعدی طرح اصلاح یارانه‌ها می‌تواند موجب فضاسازی و برهم‌خوردن آرامش روانی جامعه شود.
نتایج بدست آمده براساس تحلیل کلان‌داده‌های فضای مجازی نشان می‌دهد همچنان مولفه‌های منفی (خشم و نفرت) از مولفه‌های مثبت (اعتماد و امید) بیشتر بوده ولی روند تغییر شاخص‌های مثبت‌ افزایشی هستند.
در این راستا در کوتاه‌مدت، سه موضوع حذف یارانه آرد نانوایی‌های سنتی و شروع خرید از طریق دستگاههای جدید pos، تغییر یارانه‌های نقدی به کالابرگ و افزایش مجدد قیمت‌های مرغ و تخم مرغ و رسیدن به قیمت مصوب، می‌تواند موجب فضاسازی و برهم‌خوردن آرامش روانی جامعه شود.
براین اساس توصیه می‌شود دولت از هم‌اکنون بطور آرام و پیوسته زمینه سازی ذهنی برای تغییر روش پرداخت یارانه و ... را پیگیری کرده و فضاسازی رسانه‌ای مناسبی برای اجرای گام‌های بعدی طرح اصلاح یارانه‌ها در دستورکار قرار دهد.
    • حمله مردم به شهردار آبادان!
پس از ریزش ساختمان ۱۰ طبقه متروپل آبادان در حالیکه حمیدپور شهردار این شهر در مسیر محل حادثه بود، مورد هجوم عده ای از مردم قرار گرفت.


                                                 مردم در «فارس من» چه می گویند؟


سامانه «فارس من» به عنوان یکی از مهمترین نقاط اتصال مردم با خبرگزاری فارس (و البته مجموعه رسانه‌های کشور)، منعکس کننده بخش قابل توجهی از دغدغه‌های ذهنی و روزمره مردم است؛ دغدغه‌هایی که بسیاری از مواقع اصلا در رسانه‌ها دیده نمی‌شود و یا به اندازه و شکل مورد نیاز مردم به آن پرداخته نمی‌شود. ذکر این توضیح ضروری است که بسیاری از موضوعاتی که گاهی در رسانه‌ها پررنگ می‌شود، چندان مورد توجه مردم نیست و در نقطه مقابل، بسیاری از درخواست‌های مردم الزاما جنبه کارشناسی ندارد ولی به‌عنوان یک دغدغه مهم باید به آن توجه شود. در این بخش، به بررسی تعدادی از مهمترین پویش‌های ثبت شده در یک هفته اخیر می‌پردازیم.
    • جلوگیری از آزادی مجرمان سابقه‌دار با وثیقه
نظر مخاطب: آزاد کردن مجرمین سابقه‌دار با گرفتن سند منجر به جری شدن آن‌ها و به سخره گرفتن امنیت جامعه می‌شود. فردی که مال غیر را تصاحب کرده و پول زیادی به جیب زده از دادن سند و ارتکاب سرقت بیشتر ابایی ندارد.
توضیح: افزایش تصاویر منتشر شده از زورگیری‌ها و سرقت‌های مسلحانه باعث کاهش شدید احساس امنیت شده است. بسایر از مردم، آزادی مجرمان سابقه‌درا را عامل این وضعت می‌دانند.
    • کمک معیشت جانبازان و ایثارگران معسر طبق قانون پرداخت شود
نظر مخاطب: مطابق با قانون بودجه کشور، به جانبازان و ایثارگران معسر که فاقد شغل و درآمد هستند باید حقوق ماهیانه به اندازه حداقل حقوق کارکنان دولت پرداخت شود. این رقم برای سال ۱۴۰۱ تقریبا معادل 5 میلیون و 600 هزار تومان می باشد. برخلاف وعده‌های داده شده، این ماه قانون اجرا نشد و 3 میلیون و 600 هزار تومان پرداخت کردند. در اوج ناباوری با دهک‌بندی یارانه، ما در دهک‌های بالا قرار گرفتیم. دهک‌بندی برای ایثارگر بیکاری که معیشت ناچیزی دریافت می‌کند به چه معناست.
توضیح: مشکلات معیشتی و عدم اجرای قوانین حمایتی از ایثارگران، منجر به اعتراض این افراد شده که بروز اجتماعی این اعتراضات وجهه مناسبی برای جمهوری اسلامی ندارد.


    • انتقاد از ضعف نظارت بازرسان بر قیمت کالاها
نظر مخاطب: تغییر قیمت‌ها به صورت غیرقانونی در همه اجناس و عدم برخورد با کارخانه‌دار، بنکدار و... سبب شده طرح اجرای عدالت در پرداخت یارانه به چالش جدی تبدیل شود.
توضیح: مسئولان قول داده بودند که در طرح اصلاح ارز ترجیحی، بازارها کنترل شود تا کشور با افزایش لجام گسیخته و عمومی قیمت‌ها مواجه نشود، اما به نظر می‌رسد نظارت چندانی در این زمینه صورت نمی‌گیرد.
    • انتقاد از بدحجابی در نمايشگاه کتاب
نظر مخاطب: وضعیت و میزان کشف حجاب و استفاده از پوشش خلاف عفت در نمایشگاه امسال از سال‌های گذشته زننده‌تر است و تاسف‌آور این که وزارت ارشاد برنامه خاصی برای مهار و مدیریت این وضعیت ناهنجار
و خلاف شرع نداشته و برای رفع تکلیف به نصب چند تابلوی کوچک با مضمون «نهی از چشم چرانی» اکتفا کرده است!
    • با قاچاق آرد و نانواهای متخلف برخورد قاطع شود 
نظر مخاطب: رخی نانوایی ها در روزهای تعطیل و عموما ساعت های خلوت در حال بار زدن آردهای سهمیه دولت و حق مردم هستند. این اقدام در حالی صورت می‌گیرد که این نانواها با کم کردن ساعات پخت و تعداد نان، کسری آرد را جبران می‌کنند و مردم را به زحمت می‌اندازند.
توضیح: با چندنرخی شدن آرد، قاچاق آن جذابیت پیدا کرده و باتوجه به ارتباط تنگاتنگ مردم با نانوایی‌ها، این امر در مقابل چشم مردم انجام می‌گیرد و مردم احساس می‌کنند نظارت و برخورد کافی  صورت نمی‌گیرد. 
    • تشویق به اجرای رقص در مدرسه؛ لطفاً رسیدگی شود
نظر مخاطب: به تازگی فیلمی در فضای مجازی پخش شده که دختر بچه‌ای در مدرسه می‌رقصد و با جملات «رقص هم یک هنر است» و «چون شما قشنگ هنرنمایی کردی ما بهتون دو جایزه می‌دهیم» تشویق به کارهای خلاف عرف مدرسه و تعلیم و تربیت می کند.
توضیح: انتشار چند فیلم از رقص دختران در حضور مدیران و مسئولان مدارس، نگرانی جدی خانواده‌ها را درخصوص مسائل تربیتی فرزندان به‌وجود آورده است. والدین اکنون نگران هستند که حتی در مدارس هم نمی‌توانند نسبت به امنیت اخلاقی فرزندان خود مطمئن باشند. 
    • پویش پخش سرود «سلام فرمانده» از شبکه‌های ملی و استانی
نظر مخاطب: تلاش شود تا در تمامی شهرها پویش «سلام فرمانده» که ابتدای آن توسط حاج ابوذر روحی و گروه ماح ایجاد شد در تمامی شهرها و حتی روستاها اجرا و تصویربرداری و یا حتی از شبکه ملی یا استانی بصورت زنده پخش شود.
توضیح: این سرود با استقبال عمومی مواجه شده و علاوه بر ارتقای فعالیت‌های فرهنگی و انقلابی، باعث عصبانیت و شایعه‌سازی ضدانقلاب شده است. یکی از این شایعات، انتساب جرایم شنیع به خواننده این گروه بوده است. اما همین شایعه‌سازی، اهمیت کنترل و مدیریت افراد دخیل در اجرای سرود را هم پررنگ‌تر می‌کند. باتوجه به مانور رسانه‌ای بسیار سنگینی که درخصوص سرود «سلام فرمانده» انجام شده، هر خطای کوچک از طرف دست‌اندرکاران این برنامه می‌تواند به یک دستاویز برای ضدانقلاب تبدیل شود و سرخوردگی جدی در جبهه انقلاب ایجاد کند. 

    • درخواست همسان‌سازی حقوق بازنشستگان کشوری
نظر مخاطب: با توجه به تورم افسارگسیخته حقوق بازنشستگان کشوری فقط ۱۰ درصد افزایش داشته که شوخی با معیشت بازنشستگان بوده است.
توضیح: بسیاری از سازمان‌ها و نهادهایی که به عنوان کارمند دولت محسوب می‌شوند و افزایش 10درصدی حقوق داشته‌اند، نسبت به این روند معترض بوده و خواهان افزایش حقوق معادل کارگران هستند. نکته مهم آن که به لحاظ رسانه‌ای، افزایش 57درصدی حقوق کارگران (که فقط مربوط به حداقل حقوق بوده) به‌عنوان میزان افزایش در ذهن مخاطبان ثبت شده است. این موضوع درخصوص کارکنان پیمانی جدیت بیشتری دارد چرا که معمولا حقوق آنان بر اساس قانون کار محاسبه می‌شده است و نه قانون استخدامی. یکی از جدی‌ترین دلایل اعتصاب رانندگان شهرداری تهران نیز همین موضوع بود. 



    • کوتاهی وزارت بهداشت در اجرای برخی از مفاد قانون حمایت از خانواده
نظر مخاطب: از زمان تصویب قانون جمعیت تاکنون تحرکات یکی از مجریان مهم این قانون یعنی وزارت بهداشت که بسیاری از مواد قانون متوجه آن وزارت است در خلاف جهت و روح قانون و بعضاً مخالف صریح قانون بوده است
توضیح: علیرغم تصویب قانون جمعیت، هنوز نهادهای دولتی و حاکمیتی به شکل جدی در خدمت این طرح قرار نگرفته‌اند. بخش عمده‌ای از این تعلل، مربوط به وضعیت کلان اقتصادی است اما مخاطبان معتقدند که در وزارت بهداشت، نوعی سنگ‌اندازی نسبت به اجرای قانون وجود دارد که بیشتر مربوط به عدم اعتقاد مدیران به قانون است، نه مشکلات اقتصادی.
چهره‌های خبرساز این هفته
الف) شهید حسن صیاد خدایی
شهادت مظلومانه سردار صیاد خدایی با تصویری که از خانواده ایشان در حین مشاهده پیکر پاکشان منتشر شد احساسات عمومی را بسیار درگیر خود کرد و با عبارتهایی نظیر « زینب به قتلگاه رسید ...» واکنش نشان دادند.
نکته قابل تامل در مورد پرداخت رسانه ای به این ماجرا این بود که دست جریان انقلابی به طور مطلق از هر نوع اطلاعاتی خالی بود و ضدانقلاب هر آنچه می خواست را به این شهید بزرگوار نسبت داد و رسانه های جبهه انقلاب به دلیل اینکه هیچ اطلاعاتی از ایشان نداشتند سکوت کردند.
ب) امید دانا
یکی از ملی گراهایی فعال در فضای مجازی که در خارج از کشور ساکن است و هواداران زیادی هم دارد با انتشار کلیپی از لب خوانی خود با سرود سلام فرمانده، کمپین سلام فرمانده را راه انداخته و از هواداران خود خواسته است تا با این نماهنگ لب خوانی کنند و فیلم های سلفی خود را برای او بفرستند.
این کمپین یک هفته ای که از اول خرداد ماه شروع شده با استقبال طیف زیادی از هواداران او مواجه شده است. با این راه افتادن این کمپین زنان بی حجاب زیادی برای امید دانا کلیپ هم خوانی سلام فرمانده فرستاده اند و او هم منتشر کرده است.
در جبهه انقلاب معروف است که امید دانا تحت تسلط خودی های نظام رفتار می کند و به اصطلاح پیچ تنظیمش در اختیار خودمان است.
ج) الیاس نادران
اعلام کاندیداتوری الیاس نادران برای ریاست مجلس شورای اسلامی از اخباری بود که بسیار مورد توجه قرار گرفت. برآوردها این است جبهه پایداری به دنبال کاهش رای قالیباف است و به افراد مختلفی پیشنهاد کاندیداتوری شده است اما ظاهرا از میان افراد مختلفی که مطرح شده الیاس نادران چنین تصمیمی گرفته است. 
نکته حائز اهمیت این است که محبوبیت قالیباف پس از ماجرای افشاگری اشتری از سفر خانواده اش به ترکیه افت کرد. از سوی دیگر برخی دولتی ها هم که در زمان رای اعتماد به وزار، قالیباف با وزیر شدن گزینه هایشان مخالف بود ( که البته به دلیل عدم توانایی تیم قالیباف، از صحن رای اعتماد گرفتند) اکنون دل خوشی از او ندارند و احتمالا امکان نقش آفرینی آنها هم وجود دارد، می تواند آسیب دیگری برای قالیباف در مجلس باشد.
د) امید عالیشاه
هواداران تیم تراکتور سازی پس از نیمه تمام ماندن بازی این تیم مقابل پرسپولیس در تبریز به دلیل سنگ پرانی هایی که سمت میدان بازی انجام شد امید عالیشاه را یکی از عوامل اصلی تحریک تماشاگران می دانند. امید عالیشاه در یکی از صحنه های این بازی سنگی را از روی زمین برداشته و به سوی تماشاگران پرت می کند. تماشاگران تراکتور در فضای مجازی با انتشار تصویر دیگری از عالیشاه او را متهم به رفتار خلاف اخلاق خطاب به تماشگران نشان می دهند.
ه) رضا پهلوی و فرح دیبا
فرح دیبا 29 اردیبهشت پیامی به مردم ایران داده و از ایرانیان خواسته همه به جنبش مردم ایران بپیوندند. رضا پهلوی نیز با انتشار یک ویدئو همین حرفها را تکرار کرده است. واکنش مردم به این ماجرا اغلب از جنس تمسخر آنها بوده است. خاندان پهلوی تقریبا طی این سالها هیچ وقت توسط فعالان مجازی جدی گرفته نشده است اما در عین حال همیشه حرفهایشان شنیده شده و پس از آن مورد تمسخر قرار گرفته است.
ی) علیرضا زاکانی
شهردار تهران پس از اعتراض راننده های اتوبوس های تندروی تهران در میان جمع آنها به سخنرانی پرداخت. فیلم های این جلسه در فضای مجازی بصورت گسترده پخش شد. 
هرچند این حضور و حتی اعلام افزایش حقوق به دستور شورای تامین تهران انجام شد اما برخی معتقدند پاسخ مثبتی که در همان ابتدا به درخواست راننده های اتوبوس مبنی بر افزایش حقوقشان به میزان 40 درصد داده شد می تواند مسیر را برای تجمعات دیگر از اقشار مختلف بگشاید.
نکته جالب توجه در مورد معترضان این است که اغلب راننده های معترض از بخش دولتی ناوگان اتوبوس رانی تهران هستند که حقوقشان بسیار بالاتر از ناوگان بخش خصوصی تهران است. جالب تر آنکه راننده های بخش خصوصی در این ماجرا کاملا با شهرداری همکاری میکنند و با تغییرات و جایگزینی آنها برای جبران کمبودهای فعلی هیچ مخالفتی ندارند و کاملا همراه هستند.



ر) امیر تتلو و سحر قریشی
امیرحسین مقصودی معروف به امیر تتلو خواننده ای که چندسال اخیر خود را در ترکیه سپری میکند اعلام کرد رابطه اش با سحر قریشی به هم خورده و قریشی یک معتاد است. قریشی اما در صفحه خود از او معذرت خواهی کرد و اظهار امیدواری کرد تتلو او را ببخشد.
طی چند وقت گذشته تتلو به عنوان یکی از محبوب ترین خواننده های طیف جوان ایران مطرح است و کنسرت های او در ترکیه فوق العاده با استقبال زیادی مواجه می شود. بسیاری از کارشناسان معتقدند این بازی های رسانه ای اعم از قهر و آشتی ها اغلب برای دیده شدن و در ترند افکار عمومی قرار گرفتن انجام می شود. 






مروری اجمالی بر مطالب با موضوع اعتراض‌ها به اصلاح یارانه در اینستاگرام، توئیتر و تلگرام  (بازه زمانی یک‌هفته‌ای)
    • اینستاگرام
ابر کلمات با موضوع اعتراضات سراسری در سطح کشور در فضای اینستاگرام
تعداد پست‌ها: 2156
تعداد کامنتها: 37749
تعداد لایک‎ها: 449898
این ارقام برای هفته پیش به شکل زیر بود: 
تعداد پست‌ها: 4444
تعداد کامنتها: 81047
تعداد لایک‎ها: 973362
نتایج به دست آمده از مقایسه تطبیقی میزان تولیدات در فضای اینستاگرام بین دوهفته ( بازه هفت روزه نسبت به هفت روز ماقبل خود(گزارش هفته قبل)) درباره اعتراضات نشانگر این است که تعداد پست‌ها، تعداد کامنت‌ها و تعداد لایک‌های پست‌ها تقریبا نصف شده است و این سیر کاهشی همچنان ادامه دارد. 






ابر کلمات بدون تبلیغ






نمودار رشد 5 هشتگ برتر اینستاگرام با موضوع اعتراضات سراسری



روند انتشار محتوا در اینستاگرام با موضوع اعتراضات سراسری 




مروری بر کمیت محتوای منتشره در فضای اینستاگرام حکایت از سیر کاهشی این تولیدات دارد. البته با توجه تدوین این گزارش تا ساعت 9 صبح 3 خرداد، مقدار تولیدات در این روز قطعا بیشتر از این مقدار خواهد شد. ولی سیر انتشار نشان از تداوم کاهشی بودن تولیدات در این موضوع دارد. دلیل افزایش جزئی تولیدات در تاریخ یک و دو خرداد به تولیدات با موضوع دوم خرداد برمی‌گردد.

    • تلگرام
ابر کلمات با موضوع اعتراضات سراسری در سطح کشور در فضای تلگرام
تعداد پست‌ها: 14073
تعداد بازنشرها: 2438
تعداد بازدید‎ها:  (46 میلیون) 46363023
این ارقام برای هفته پیش به شکل زیر بود: 
تعداد پست‌ها: 78180
تعداد بازنشرها: 10905
تعداد بازدید‎ها:  (256 میلیون)  256145715
نتایج به دست آمده از مقایسه تطبیقی میزان تولیدات در فضای تلگرام بین دوهفته ( بازه هفت روزه نسبت به هفت روز ماقبل خود(گزارش هفته قبل)) نشانگر این است که تعداد پست‌ها، تعداد بازنشر‌ها و تعداد بازدیدهای پست‌ها تقریبا یک‌چهارم شده است و این سیر کاهشی همچنان ادامه دارد. 


روند انتشار محتوای تلگرام 


مروری بر کمیت محتوای منتشره در فضای تلگرام حکایت از سیر کاهشی این تولیدات دارد. البته با توجه تدوین این گزارش تا ساعت 9 صبح 3 خرداد، مقدار تولیدات در این روز قطعا بیشتر از این مقدار خواهد شد. ولی سیر انتشار نشان از تداوم کاهشی بودن تولیدات در این موضوع دارد. 
نکته مهم در تولیدات در این فضا در این بازه زمانی این بود که مطالب اعتراضی جریان‌های اصلاح‌طلبی هم نتوانست جریان‌سازی بارزی ایجاد کند و تولیدات آن‎ها نتوانست تاثیر چندانی بر میزان تولیدات با موضوع اعتراضات سراسری در این فضا داشته باشد. این حکایت از ضعف جدی این جریانات در بازنمایی  2 خرداد و عدم استقبال مخاطبان از تولیدات این جریانات داشت. 

    • توئیتر

تعداد توئیت‌ها: 40401
تعداد ریتوئیت‌ها: 27216
تعداد لایک‎ها: 188283
این ارقام برای هفته پیش به شکل زیر بود: 
تعداد توئیت‌ها: 80541
تعداد ریتوئیت‌ها: 55200
تعداد لایک‎ها: 441169
نتایج به دست آمده از مقایسه تطبیقی میزان تولیدات در فضای توئیتر بین دوهفته ( بازه هفت روزه نسبت به هفت روز ماقبل خود(گزارش هفته قبل)) نشانگر این است که تعداد توئیت‌ها، تعداد ریتوئیت‌ها و تعداد لایک‌های توئیت‌ها تقریبا نصف شده است و این سیر کاهشی همچنان ادامه دارد. 

ابر کلمات با موضوع اعتراضات سراسری در سطح کشور در فضای توئیتر




ابر هشتگ‌ها با موضوع اعتراضات سراسری در سطح کشور در فضای توئیتر




    • روند انتشار محتوا در توئیتر



مروری بر کمیت محتوای منتشره در فضای توئیتر حکایت از سیر کاهشی این تولیدات دارد. البته با توجه تدوین این گزارش تا ساعت 9 صبح 3 خرداد، مقدار تولیدات در این روز قطعا بیشتر از این مقدار خواهد شد. ولی سیر انتشار نشان از تداوم کاهشی بودن تولیدات در این موضوع دارد.
نکته مهم در تولیدات در این فضا در این بازه زمانی این بود که هشتگ‌های اعتراضی جریان‌های اصلاح‌طلبی هم نتوانسته تاثیر چندانی بر میزات تولیدات در این فضای داشته باشد. این حکایت از ضعف جدی این جریانات در بازنمایی  2 خرداد و عدم استقبال مخاطبان از تولیدات این جریانات داشت. هر چند میزان فعالیت جریان اصلاحات برای بازنمایی 2 خرداد در فضای توئیتر نسبت به فضاهای دیگر بیشتر بوده است.

در حال حاضر شبکه اجتماعی توییتر تبدیل به مرکز اصلی تبلیغات، اخبارها شده است. از این رو، معاونت پژوهش و آموزش خبرگزاری فارس با بررسی نظرات و احساسات مردم در این شبکه، موضوعات ترند هفته اخیر را با ارائه نمودار و ابرکلمات مورد تجزیه و تحلیل قرار داده است. در این هفته، کلمات شهید-صیاد-خدایاری، جمهوری اسلامی، ایران، تهران، اسراییل در توییتر بحث داغ کاربران بوده است.
    1. اطلاعات هشتگ شهید_صیاد_خدایاری توییتر فارسی


    • در تصویر بالا، آمار کلی ابرهشتگ شهید_صیاد_خدایاری را مشاهده میفرماید که از موضوعات مهم یکشنبه به مورخ 1/3/1401 بوده است. 


2.1 ابر هشتگ پست های موجودیت شهید_صیاد_خدایاری توییتر فارسی

    • در تصویر بالا، در راستای ابرهشتگ پست­های موجودیت شهید صیاد خدایاری، کلماتی همچون شهید صیاد خدایی، انتقام سخت، ترور، شهید، سلام فرمانده، بزنید-می­خورید، ما ملت امام حسینیم نشان داده می­شود.







    • 3.1 روند انتشار کلی پست های هشتگ شهید_صیاد_خدایاری توییتر فارسی
    • 

    • در نمودار بالا پست­های هشتگ شهید صیاد خدایاری در این چند روز اخیر به موضوع ترند شبکه اجتماعی توییتر تبدیل شده است.
4.1 لیست موضوعات جدید پست های هشتگ شهید_صیاد_خدایاری توییتر فارسی



    • در تصویر بالا، موضوع سیاسی از مهم­ترین موضوعات پست هشتگ شهید صیاد خدایاری بوده است که نزدیک به 48 درصد رسیده است.
    • در تصویر پایین، مهم­ترین شاخص­های موضوع سیاسی از پست هشتگ شهید صیاد خدایاری، شاخص داخلی که در برگیرنده مقاومت و دفاع و محور انقلاب اسلامی بوده است.

    2. اطلاعات موجودیت ابر موجودیت ایران توییتر فارسی



    • در تصویر بالا،  آمار جامع کلمه موجودیت ایران را در توییتر مشاهده می­فرمایید، که این کلمه بیش از 329 هزار ریتوییت شده است.
    • 1.2 ابر هشتگ پست های موجودیت ایران توییتر فارسی

با کلیک بر پست­های موجودیت ایران، موضوعات ترند همچون اعتراضات سراسری، iranprotests  (ایران-اعتراض)، قیام-تا سرنگونی، جاوید شاه، مریم رجوی، نه به جمهوری اسلامی، رضا شاه روحت شاد، جاوید-رضاشاه دوم-پهلوی دوم را نشان داده می­دهد.









        2.2 روند انتشار کلی پست های موجودیت ایران توییتر فارسی


    • در نمودار بالا، شیب کم و تند پست­های موجودیت ایران را مشاهده می­فرمایید که در اواسط ماه اردیبهشت به علت حذف ترجیحی ارز، پست موجودیت ایران شیب تند داشته که یه مروز زمان شیب آن کاهش پیدا کرده است.

    • در تصویر بالا، موضوع سیاسی مهم­ترین موضوع ترند پست موجودیت کلمه ایران بوده است که 75 درصد را نشان می­دهد. 
    • در تصویر پایین، با کلیک بر موضوع سیاسی، شاخص­های پست موجودیت ایران محور براندازی، مسائل داخلی را نشان می­دهد.

    3. اطلاعات موجودیت تهران توییتر فارسی

    • در تصویر بالا، آمار جامع ابر موجودیت کلمه تهران را مشاهده می­فرمایید که این کلمه بیش از 29 هزار ریتویت در توییتر اشتراک گذاری شده است.

        1.3 روند انتشار کلی پست های موجودیت تهران توییتر فارسی

    • در نمودار بالا، پست موجودیت تهران در اواخر اربیهشت به علت اعتراضات برخی از شهرهای کشور، کلمه تهران برای پیوستن به این اعتراضات ریتوییت شده است.





    • 2.3 ابر هشتگ پست های موجودیت تهران توییتر فارسی


    • ابرهشتگ تهران، محورهای همچون اعتراضات سراسری، ایران، خوزستان، قیام-سراسری، اعتصابات سراسری، تظاهرات سراسری و مرگ برکلیت و تمامیت جمهوری اسلامی، با بیشترین توییت به موضوعات مهم در شبکه توییتر تبدیل شده است. 
    • 3.3 لیست موضوعات جدید پست های موجودیت تهران توییتر فارسی

 

    • در تصویر بالا، موضوع سیاسی، مهم­ترین شاخص در موضوعات پست موجودیت تهران بوده است که بیش از 53 درصد را در برگرفته است.
    • در تصویر پایین، مهم­ترین محورهای موضوع سیاسی پست موجودیت تهران، محور براندازی، مسائل داخلی بوده است

    4. اطلاعات موجودیت جمهوری اسلامی توییتر فارسی


    • در تصویر بالا، آمار جامع موجودیت کلمه جمهوری اسلامی ایران نشان می­دهد، که در توییتر بیش از 59 هزار ریتویت شده است.

    • 1.4 روند انتشار کلی پست های موجودیت جمهوری اسلامی توییتر فارسی


    • در نمودار بالا، پست­های موجودیت جمهوری اسلامی در اواخر اردیبهشت بیشترین ریتویت را داشته است که به مرور زمان  ریتویت آن روند کاهشی داشته است.




    • 2.4 ابر هشتگ پست های موجودیت جمهوری اسلامی توییتر فارسی

 

    • با بررسی پست­های موجودیت جمهوری اسلامی، کلماتی مانند اعتراضات سراسری، نه به جمهوری اسلامی، دادخواهی لعنت بهت خامنه­ای، مرگ بر کلیک و تمامیت جمهوری اسلامی، گرانی-افسار گسیخته از مهم­ترین موضوعات ترند ابرهشتگ پست­های جمهوری اسلامی بوده است.

    • 3.4 لیست موضوعات جدید پست های موجودیت جمهوری اسلامی توییتر فارسی


    • در تصویر بالا، موضوع سیاسی از مهم­ترین محورهای پست­های موجودیت جمهوری اسلامی بوده است که نزدیک به 83 درصد رسیده است.
    • در تصویر پایین، محورهای براندازی، داخلی از مهم­ترین شاخص­های سیاسی پست­های موجودیت جمهوری اسلامی بوده است که این موضوعات به ترتیب، 25، 27 درصد  رسیده است. 

    5. اطلاعات موجودیت اسراییل توییتر فارسی


    6. در تصویر بالا، آمار جامع اطلاعات موجودیت کلمه اسرائیل را مشاهده می­فرماید که در توییتر نزدیک به 27 هزار ریتویت شده است. 

    7. 1.5 روند انتشار کلی پست های موجودیت اسراییل توییتر فارسی

    • در نمودار بالا، پست­های موجودیت اسراییل در اوایل اردیبهشت به علت شهادت خبرنگار فلسطیینی شیرین ابوعاقله بیشتر ریتویت شده است.






    • 2.5 ابر هشتگ پست های موجودیت اسراییل توییتر فارسی


    • در تصویر بالا، ابرهشتگ­های مانند شیرین ابوعاقله، قدس محور اصلی است، شهید صیاد خدایاری، قدس محور وحدت، جولان فلسطین از مهم­ترین ابرکلمات پست­های موجودیت اسراییل می­باشد. 

    • 3.5 لیست موضوعات جدید پست های موجودیت اسراییل توییتر فارسی


    • در تصویر بالا، نشان می­دهد موضوع سیاسی از مهم­ترین موضوعات پست­های موجودیت اسراییل است که نزدیک به 85 درصد را در برگرفته است.
    • در تصویر پایین، محور مقاومت و دفاع و مسائل داخلی از مهم­ترین شاخص­های پست­های موجودیت اسراییل در توییر می­باشد

در این پژوهش ما به بررسی اخبار های مهم ومیزان ماندگاری آنها در شبکه اجتماعی توییتر پرداختیم و نشان دادیم که با کدام یک از ابرهشتگ­های پست­های موجودیت به جواب بهتری هم از نظر زمانی و هم دقیق بودن موضوعات در اواخر ماه اردیبهشت خواهیم رسید. 


                                                                          پیوست ها


    • پیوست شماره یک 
نامه نگاری یک نماینده با رهبر معظم انقلاب با طرح اتهاماتی علیه قالیباف
حجت الاسلام حسین جلالی، نماینده رفسنجان در مجلس طی نامه ای خدمت رهبر معظم نکاتی درباره مجلس و همچنین اتهاماتی علیه دکتر قالیباف مطرح کرده است که جزئیات ان به شرح ذیل است
بسم الله الرحمن الرحيم 
محضر مبارکه مقام عظمای ولایت حضرت آیت الله العظمی امام خامنه‌ای (مدظله العالی) 
سلام علیکم
خدای بزرگ را شاکرم در زمانه‌ای زندگی می‌کنم که تحت سایه زعامت و رهبری حضرتعالی می‌باشم. غرض از تصديع اوقات شریف گزارش مختصری از وضعیت جاری مجلس شورای اسلامی است. 
ابتدا در خصوص وضعیت کلی و دسته‌بندی‌های مجلس به عرض می‌رسانم؛ 
گروه اول که بیشترین افراد را به خود اختصاص می‌دهد متعلق به جناب آقای قالیباف می‌باشد که رقمی بین ۱۰۰ تا ۱۲۰ نفر را شامل می‌شود و اخیرا با ائتلاف با جمع ناهمگون مجلس از جمله مستقلین ولایی و اصلاح‌طلبان (گروه آقای پزشکیان) که قریب به ۵۰ نفر هستند. مجموعه این گروه به 170 تا 180 نفر افزایش یافته است در روزهای اخیر گروه آقای زاکانی و نادران از مجموعه آقای قالیباف منفک شده و آقای نادران رقیب آقای قالیباف در ریاست دوره سوم است. 
گروه بعدی مجموع مخالفین آقای قالیباف شامل (پایداری، یاران زاکانی و بذرپاش) بین ۸۰ تا ۱۰۰ نفر می‌شود. در هر صورت ریاست آقای قالیباف در دوره سوم مجلس قطعی به نظر می‌رسد. 
و اما گزارش محتوایی به‌طور خلاصه به عرض می‌رسد:
سکانداری و هدایت‌گری مجلس سمت و سوی خوبی ندارد، مجلس متاسفانه دچار روزمرگی و سردرگمی شده است، اهتمامی به سیاست‌های ابلاغی حضرتعالی در خصوص قانون‌گذاری دیده نمی‌شود. شیب انتهایی مجلس در دو سال باقی مانده از آن صرف حرکات نمایشی و انتخاباتی برای رأی‌آوری در آینده است. آقای قالیباف که در شهرداری و مدیریت‌های اجرایی فرد موفقی بوده است به نظر می‌رسد در مدیریت مجلس چندان موفق نیست و بیشتر در صدد حفظ جایگاه و تثبیت جایگاهش بر ریاست مجلس و یارگیری و مهره‌چینی و نفوذ طرفداران خود در دولت برای ریاست جمهوری زودهنگام است که آرزوی محال و تحقق‌ناپذیر است (ان شاء الله) برای تحقق این هدف دست‌نیافتنی مجبور است تسلیم برخی از فشارهای سیاسی و اجتماعی شود با برخی گروه‌های ناهمگون مجلس و نیز غیر انقلابی ائتلاف کند. در خصوص طرح جوانی جمعیت با هزار دردسر و علیرغم مخالفت ایشان و طرفدارانش الحمدالله تصویب شد امید است کاملا اجرایی شود.
اما طرح ساماندهی فضای مجازی که یکی از آرزوهای حضرتعالی بوده است علیرغم دو مرتبه رأی‌آوری در مجلس و واگذاری به کمیسیون ویژه و مشترک به دستور آقای قالیباف با برگزاری جلسه غیر قانونی رای استمزاجی با آن که در جلسه استمزاجی هم طرح مخالفین فضای مجازی، رای نیاورد ولكن جناب آقای قالیباف آن را از دستور کار مجلس خارج ساخت و هم اکنون سرنوشت طرح ساماندهی فضای مجازی در ‌هاله‌ای از ابهام و سردرگمی به سر می‌برد. طرح شفافیت مجلسیان با مدیریت آقای قالیباف از مسیر اصلی خارج و تبدیل به طرح شفافیت قوای سه گانه پس از فوریت و تصویب کلیات در مسیر طولانی پر پیچ و خم افتاد که رای مثبت مجلس نیز نتیجه‌ای در پی نخواهد داشت.
مرکز پژوهش‌های مجلس نیز که قوه مفکره مجلس است در زمان مدیریت آقای زاکانی با ورود کارشناسان قوی در عرصه‌های مختلف حقیقتا مجلس را فعال و با نظرات کارشناسی قوی نمایندگان را به خوبی حمایت می‌کرد. ولی با رفتن آقای زاکانی از مجلس متاسفانه رئیس دفتر آقای قالیباف (آقای دکتر نگاهداری) که پزشک عمومی است و تخصصی در پژوهش و تحقیقات ندارد به مرکز پژوهش‌ها معرفی شد و امروز از نظرات کارشناسی قوی در مرکز پژوهش‌ها خبری نیست و مجلس قوه مفكره ندارد و مرکز پژوهش‌ها به باشگاه سیاسی احزاب تبدیل شده و با ارائه بیانیه سیاسی به مچ‌گیری و چنگ‌اندازی به چهره جریان‌های انقلابی مجلس می‌پردازد. 
مرکز پژوهش و تحقیقات مجلس در قم با تعویض مدیر و تغییر در رویکرد آن و با حذف استقلال در ذیل مرکز پژوهش‌های مجلس در تهران در آمد و در عمل این مرکز که می‌توانست پشتوانه دینی و پژوهشی قوی برای مجلس در قم باشد منفعل و تقریبا کم رنگ و بی اثر گشته است. کمیسیون اصل ۹۰ که با ریاست حضرت حجت‌الاسلام پژمانفر نماینده مشهد بسیار فعال پیگیر و ناظر بود، با اعمال نظر آقای قالیباف به بهانه اینکه آقای پژمان‌فر هماهنگ با اهداف من نیست حذف و کمیسیون اصل نود با تغییر ریاست به شدت تضعیف گردید. در تقدیم و تأخیر لوایح و طرح‌ها و عدم رعایت آیین‌نامه داخلی مجلس که بر آن قسم یاد شده است داستان طولانی است که وقت شریف حضرتعالی را نمی‌گیرم.
در جریان سفر خانواده ایشان به ترکیه در مجلس مواضع خوب و شفافی توسط ایشان اتخاذ نگردید و با تهیه یک بیانیه به عنوان حمایت از بیانات حضرتعالی در خصوص انقلابی خواندن مجلس در متن به حمایت از آقای قالیباف و شکایت ۲۳۳ نماینده به اطلاعات سپاه و وزارت اطلاعات جهت برخورد با بروزه گران تخریب قالیباف شدند که به علت عدم انطباق عنوان بیانیه با متن برخی از نمایندگان آن را غیر صادقانه خوانده و امضای خویش را پس گرفتند.
به طور خلاصه به عرض عالی می‌رسانم آقای قالیباف در صدد تحزب و تشکل‌سازی با مهره‌های مسلوب الاختیار است که دربست و بدون چون و چرا در اختیار خودش باشد، به نظر می‌رسد ایشان متاسفانه سودای شرکت در انتخابات زودرس ریاست جمهوری را در سر می‌پروراند.
متاسفانه جریان ضد دولت آقای رئیسی در مجلس رو به فزونی است، ست و نطق‌های بعضا انتخاباتی در جهت تخریب دولت یاس‌آفرین و ناامیدکننده است و آقای قالیباف در این خصوص به جای تذکر و برخورد تشویق می‌نماید. از خداوند متعال طول عمر با عزت و اقتدار همچون گذشته برای حضرتعالی مسئلت دارم. سرباز کوچک ولایت حسین جلالی 
نماینده مردم شریف شهرستانهای رفسنجان و انار در مجلس شورای اسلامی
    • پیوست شماره دو
اعلام کاندیداتوری نادران برای ریاست مجلس با انتقادات تند علیه قالیباف و جریان اصولگرایی
الیاس نادران نماینده مردم تهران که طی دو سال گذشته نتوانسته است مسئولیت مهمی در مجلس داشته باشد با انتشار نامه ای سرگشاده خطاب به نمایندگان مردمف حملات تندی علیه ریاست مجلس و جریان اصولگرایی داشت که متن ان به شرح ذیل است.
همکاران محترم نماینده
از زمانی که به صورت رسمی و غیررسمی نامزدی خود را‌‌‌‌‌‌‌‌ جهت تصدی ریاست مجلس اعلام کردم، در بیرون و داخل مجلس اتفاقاتی صورت گرفت که مرا بر این تصمیم مصمم‌تر کرد.
در اینجا صحبتی دارم با همکاران نماینده و سران جریان منتسب به مجلس و دولت
1- به همه آنهایی که در جریان تعیین فهرست نامزدهای مجلس یازدهم (به ویژه لیست تهران) و تعیین وزرای دولت سیزدهم، علی‌الخصوص به آن دو فردی که بیشترین نقش را‌‌‌‌‌‌‌‌ داشتند عرض می‌کنم، آیا امروز حاضرید شجاعانه عواقب اشتباهاتتان را‌‌‌‌‌‌‌‌ بپذیرید؟
آنچه امروز در مجلس و دولت می‌گذرد و نتایج ناشی از آن حاصل دستپخت  شماست اصل شفافیت (و نه نمایش آن) امروز ایجاب می‌کند مقابل مردم حاضر شده، خوب و بد تصمیم‌تان را‌‌‌‌‌‌‌‌ برای آنها بیان نمائید. آیا پدرخوانده‌های جریان اصولگرایی و نواصولگرایی حاضرند این پرده‌برداری صورت گیرد؟
به هر حال تا به حال هرچه خواستید بر سر مجلس و قوانین آوردید. استدعای بنده این است که لااقل در این دو  سال باقیمانده دست از سر مجلس بردارید و اجازه دهید اداره مجلس از درون آن ساری و جاری شود.
2- به همکاران عزیزم عرض می‌کنم تغییر نظام مجلس از ریاستی به پارلمانی و استفاده از خرد جمعی شکستن حصار تنگ انحصار طلبی است که متأسفانه از بیرون بر مجلس تحمیل شده است. اگر مجلس در دو سال آینده بر همین روال بچرخد که در این دو سال چرخیده، فاتحه مجلس خوانده است. منظور این نیست که مجلس کاری انجام نداده است، بلکه از نظر مردم کارنامه مجلس زمانی قابل قبول است که جهت‌گیری آن حل مشکلات اساسی و معیشتی آنان باشد. این مهم صورت نخواهد گرفت مگر با اصلاح نظام مدیریتی و راهبرد مجلس و در رأس آن مدیریت مجلس.
3- این ایام عده‌ای پیشنهاد‌هایی ارائه دادند و بعضی دیگر متأسفانه ناجوانمردانه تهمت‌هایی زدند که بنده طالب فلان پست هستم، صراحتا عرض می‌کنم بنده جز برای ریاست مجلس متقاضی هیچ پستی در مجلس نبوده و نیستم و هیچ پیشنهاد‌ی را‌‌‌‌‌‌‌‌ هم در این خصوص نمی‌پذیرم.

